{"language": "old_english", "englishTitle": "The Kentish Hymn", "sourceLink": "http://www.sacred-texts.com/neu/ascp/index.htm", "author": "Not available", "text": {"0": "Wuton wuldrian \u00a0\u00a0\u00a0\u00a0 weorada dryhten", "1": "halgan hlio\u00f0orcwidum, \u00a0\u00a0\u00a0\u00a0 hiofenrices weard,", "10": "and <strong>\u00f0inra</strong> miclan \u00a0\u00a0\u00a0\u00a0 m\u00e6gena gerena,", "11": "\u00f0e \u00f0u, god dryhten, \u00a0\u00a0\u00a0\u00a0 gastes m\u00e6htum", "12": "hafest on gewealdum \u00a0\u00a0\u00a0\u00a0 hiofen and eor\u00f0an,", "13": "an ece feder, \u00a0\u00a0\u00a0\u00a0 \u00e6lmehtig god.", "14": "\u00f0u eart cyninga cyningc \u00a0\u00a0\u00a0\u00a0 cwicera gehwilces,", "15": "\u00f0u eart sigefest sunu \u00a0\u00a0\u00a0\u00a0 and so\u00f0 helend", "16": "ofer ealle gesceft \u00a0\u00a0\u00a0\u00a0 angla and manna.", "17": "\u00f0u, dryhten god, \u00a0\u00a0\u00a0\u00a0 on dreamum wunast", "18": "on \u00f0\u00e6re upplican \u00a0\u00a0\u00a0\u00a0 \u00e6\u00f0elan ceastre,", "19": "frea folca gehw\u00e6s, \u00a0\u00a0\u00a0\u00a0 swa \u00f0u \u00e6t fruman w\u00e6re", "2": "lufian liofwendum, \u00a0\u00a0\u00a0\u00a0 lifes agend,", "20": "efeneadig bearn \u00a0\u00a0\u00a0\u00a0 agenum f\u00e6der.", "21": "\u00f0u eart heofenlic lioht \u00a0\u00a0\u00a0\u00a0 and \u00f0\u00e6t halige lamb,", "22": "\u00f0e <strong>\u00f0u</strong> manscilde \u00a0\u00a0\u00a0\u00a0 middangeardes", "23": "for \u00feinre arfestnesse \u00a0\u00a0\u00a0\u00a0 ealle towurpe,", "24": "fiond gefl\u00e6mdest, \u00a0\u00a0\u00a0\u00a0 follc generedes,", "25": "blode gebohtest \u00a0\u00a0\u00a0\u00a0 bearn Israela,", "26": "\u00f0a \u00f0u ahofe \u00a0\u00a0\u00a0\u00a0 \u00f0urh \u00f0\u00e6t halige triow", "27": "\u00f0inre \u00f0rowunga \u00a0\u00a0\u00a0\u00a0 \u00f0riostre senna,", "28": "\u00fe\u00e6t \u00f0u on h\u00e6ahsetle \u00a0\u00a0\u00a0\u00a0 heafena rices", "29": "sitest sigehr\u00e6mig \u00a0\u00a0\u00a0\u00a0 on \u00f0a swi\u00f0ran hand", "3": "and him simle sio \u00a0\u00a0\u00a0\u00a0 sigefest wuldor", "30": "\u00f0inum godf\u00e6der, \u00a0\u00a0\u00a0\u00a0 gasta gemyndig.", "31": "Mildsa nu, meahtig, \u00a0\u00a0\u00a0\u00a0 manna cynne,", "32": "and of leahtrum ales \u00a0\u00a0\u00a0\u00a0 \u00f0ine \u00f0a liofan gesceft,", "33": "and us hale gedo, \u00a0\u00a0\u00a0\u00a0 hele\u00f0a sceppend,", "34": "ni\u00f0a nergend, \u00a0\u00a0\u00a0\u00a0 for \u00f0ines naman are.", "35": "\u00f0u eart so\u00f0lice \u00a0\u00a0\u00a0\u00a0 simle halig,", "36": "and \u00f0u eart ana \u00a0\u00a0\u00a0\u00a0 \u00e6ce dryhten,", "37": "and \u00f0u ana bist \u00a0\u00a0\u00a0\u00a0 eallra dema", "38": "cwucra ge deadra, \u00a0\u00a0\u00a0\u00a0 Crist <strong>nergende,</strong>", "39": "for\u00f0an \u00f0u on \u00f0rymme ricsast \u00a0\u00a0\u00a0\u00a0 and on \u00f0rinesse", "4": "uppe mid <strong>\u00e6nglum,</strong> \u00a0\u00a0\u00a0\u00a0 and on eor\u00f0an sibb", "40": "and on annesse, \u00a0\u00a0\u00a0\u00a0 ealles waldend,", "41": "hiofena heahcyninc, \u00a0\u00a0\u00a0\u00a0 haliges gastes", "42": "fegere gefelled \u00a0\u00a0\u00a0\u00a0 in f\u00e6der wuldre.", "5": "gumena gehwilcum \u00a0\u00a0\u00a0\u00a0 goodes willan.", "6": "We \u00f0e heria\u00f0 \u00a0\u00a0\u00a0\u00a0 halgum stefnum", "7": "and \u00fee bl\u00e6tsia\u00f0, \u00a0\u00a0\u00a0\u00a0 <strong>bilewit</strong> feder,", "8": "and \u00f0e \u00feancia\u00f0, \u00a0\u00a0\u00a0\u00a0 \u00feioda walden,", "9": "\u00f0ines weor\u00f0lican \u00a0\u00a0\u00a0\u00a0 wuldordreames"}, "source": "The Complete Corpus of Anglo-Saxon Poetry", "originalTitle": "The Kentish Hymn"}