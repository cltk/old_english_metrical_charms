{"author": "Not available", "source": "The Complete Corpus of Anglo-Saxon Poetry", "originalTitle": "Durham", "language": "old_english", "englishTitle": "Durham", "text": {"0": "Is \u00f0eos burch breome \u00a0\u00a0\u00a0\u00a0 geond Breotenrice,", "1": "steppa gesta\u00f0olad, \u00a0\u00a0\u00a0\u00a0 stanas ymbutan", "2": "wundrum gew\u00e6xen. \u00a0\u00a0\u00a0\u00a0 Weor ymbeornad,", "3": "ea y\u00f0um stronge, \u00a0\u00a0\u00a0\u00a0 and \u00f0er inne wuna\u00f0", "4": "<strong>feola</strong> fisca kyn \u00a0\u00a0\u00a0\u00a0 on floda gemonge.", "5": "And \u00f0\u00e6r gewexen is \u00a0\u00a0\u00a0\u00a0 wudaf\u00e6stern micel;", "6": "wuniad in \u00f0em wycum \u00a0\u00a0\u00a0\u00a0 wilda deor monige,", "7": "in deope dalum \u00a0\u00a0\u00a0\u00a0 deora ungerim.", "8": "Is in \u00f0ere byri eac \u00a0\u00a0\u00a0\u00a0 bearnum gecy\u00f0ed", "9": "\u00f0e arfesta \u00a0\u00a0\u00a0\u00a0 eadig Cudberch", "10": "and \u00f0es clene \u00a0\u00a0\u00a0\u00a0 <strong>cyninges</strong> heafud,", "11": "Osuualdes, Engle leo, \u00a0\u00a0\u00a0\u00a0 and Aidan biscop,", "12": "Eadberch and Eadfri\u00f0, \u00a0\u00a0\u00a0\u00a0 \u00e6\u00f0ele geferes.", "13": "Is \u00f0er inne midd heom \u00a0\u00a0\u00a0\u00a0 <strong>\u00e6\u00f0elwold</strong> biscop", "14": "and breoma bocera Beda, \u00a0\u00a0\u00a0\u00a0 and Boisil abbot,", "15": "\u00f0e clene Cudberte \u00a0\u00a0\u00a0\u00a0 on geche\u00f0e", "16": "lerde lustum, \u00a0\u00a0\u00a0\u00a0 and he <strong>his</strong> lara wel genom.", "17": "Eardi\u00e6\u00f0 \u00e6t \u00f0em eadige \u00a0\u00a0\u00a0\u00a0 in in \u00f0em minstre", "18": "unarimeda \u00a0\u00a0\u00a0\u00a0 reliquia,", "19": "<strong>\u00f0\u00e6r</strong> monia wundrum gewur\u00f0a\u00f0, \u00a0\u00a0\u00a0\u00a0 \u00f0es \u00f0e writ segge\u00f0,", "20": "midd \u00f0ene drihnes wer \u00a0\u00a0\u00a0\u00a0 domes bide\u00f0."}, "sourceLink": "http://www.sacred-texts.com/neu/ascp/index.htm"}