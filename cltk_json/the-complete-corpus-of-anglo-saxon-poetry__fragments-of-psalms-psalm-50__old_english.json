{"author": "Not available", "source": "The Complete Corpus of Anglo-Saxon Poetry", "originalTitle": "Fragments of Psalms: Psalm 50", "language": "old_english", "englishTitle": "Fragments of Psalms: Psalm 50", "text": {"0": "<em>Miserere mei, deus, secundam magnam misericordiam tuam.</em>", "1": "Mildsa me, mihtig drihten,  \u00a0 \u00a0 \u00a0 \u00a0  swa \u00f0u manegum dydest,", "2": "\u00e6fter \u00f0inre \u00fe\u00e6re mycelan  \u00a0 \u00a0 \u00a0 \u00a0  mildheortnysse.", "3": "<em>Auerte faciem tuam a peccatis meis, et omnes iniquitates meas dele.</em>", "4": "Awend \u00feine ansyne  \u00a0 \u00a0 \u00a0 \u00a0  a fram minum", "5": "fr\u00e6cnum fyrenum,  \u00a0 \u00a0 \u00a0 \u00a0  and nu for\u00f0 heonon", "6": "eall min unriht adw\u00e6sc  \u00a0 \u00a0 \u00a0 \u00a0  \u00e6ghw\u00e6r symle.", "7": "<em>Cor mundum crea in me, deus, et spiritum rectum innoua in uisceribus meis.</em>", "8": "Syle me, halig god,  \u00a0 \u00a0 \u00a0 \u00a0  heortan cl\u00e6ne,", "9": "and rihtne gast,  \u00a0 \u00a0 \u00a0 \u00a0  god, geniwa", "10": "on minre gehigde  \u00a0 \u00a0 \u00a0 \u00a0  huru, <b>min</b> drihten.", "11": "<em>Ne proicias me a facie tua, et spiritum sanctum tuum ne auferas a me.</em>", "12": "Ne awyrp \u00feu me,  \u00a0 \u00a0 \u00a0 \u00a0  wuldres ealdor,", "13": "fram \u00f0inre ansyne  \u00a0 \u00a0 \u00a0 \u00a0  \u00e6fre to feore,", "14": "ne huru on weg aber  \u00a0 \u00a0 \u00a0 \u00a0  \u00feone halgan gast,", "15": "\u00fe\u00e6t he me f\u00e6ringa  \u00a0 \u00a0 \u00a0 \u00a0  fremde wyr\u00f0e.", "16": "<em>Redde michi l<em>\u00e6</em>titiam salutaris tui, et spiritu principali confirma me.</em>", "17": "Syle me \u00feinre h\u00e6lu  \u00a0 \u00a0 \u00a0 \u00a0  holde blisse,", "18": "and me ealdorlice  \u00a0 \u00a0 \u00a0 \u00a0  \u00e6\u00feele gaste", "19": "on <b>\u00f0inne</b> willan getryme,  \u00a0 \u00a0 \u00a0 \u00a0  weroda drihten."}, "sourceLink": "http://www.sacred-texts.com/neu/ascp/index.htm"}