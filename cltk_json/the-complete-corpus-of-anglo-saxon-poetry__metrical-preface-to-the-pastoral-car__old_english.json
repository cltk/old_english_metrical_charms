{"author": "Not available", "source": "The Complete Corpus of Anglo-Saxon Poetry", "originalTitle": "Metrical Preface to the Pastoral Car", "language": "old_english", "englishTitle": "Metrical Preface to the Pastoral Car", "text": {"0": "\u00feis \u00e6rendgewrit \u00a0\u00a0\u00a0\u00a0 Agustinus", "1": "ofer sealtne s\u00e6 \u00a0\u00a0\u00a0\u00a0 su\u00f0an brohte", "2": "iegbuendum, \u00a0\u00a0\u00a0\u00a0 swa hit \u00e6r fore", "3": "adihtode \u00a0\u00a0\u00a0\u00a0 dryhtnes cempa,", "4": "Rome papa. \u00a0\u00a0\u00a0\u00a0 Ryhtspell monig", "5": "Gregorius \u00a0\u00a0\u00a0\u00a0 gleawmod gindwod", "6": "\u00f0urh sefan snyttro, \u00a0\u00a0\u00a0\u00a0 searo\u00f0onca hord.", "7": "For\u00f0\u00e6m he monncynnes \u00a0\u00a0\u00a0\u00a0 m\u00e6st gestriende", "8": "rodra wearde, \u00a0\u00a0\u00a0\u00a0 Romwara betest,", "9": "monna modwelegost, \u00a0\u00a0\u00a0\u00a0 m\u00e6r\u00f0um gefr\u00e6gost.", "10": "Si\u00f0\u00f0an min on englisc \u00a0\u00a0\u00a0\u00a0 \u00e6lfred kyning", "11": "awende worda gehwelc, \u00a0\u00a0\u00a0\u00a0 and me his writerum", "12": "sende su\u00f0 and nor\u00f0, \u00a0\u00a0\u00a0\u00a0 heht him swelcra ma", "13": "brengan bi \u00f0\u00e6re bisene, \u00a0\u00a0\u00a0\u00a0 \u00f0\u00e6t he his biscepum", "14": "sendan meahte, \u00a0\u00a0\u00a0\u00a0 for\u00f0\u00e6m hi his sume \u00f0orfton,", "15": "\u00f0a \u00f0e l\u00e6denspr\u00e6ce \u00a0\u00a0\u00a0\u00a0 l\u00e6ste cu\u00f0on."}, "sourceLink": "http://www.sacred-texts.com/neu/ascp/index.htm"}