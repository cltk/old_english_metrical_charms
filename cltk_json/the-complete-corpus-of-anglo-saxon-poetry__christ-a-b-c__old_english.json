{"author": "Not available", "source": "The Complete Corpus of Anglo-Saxon Poetry", "originalTitle": "Christ A, B, C", "language": "old_english", "englishTitle": "Christ A, B, C", "text": {"0": "cyninge.", "1": "\u00f0u eart se weallstan  \u00a0 \u00a0 \u00a0 \u00a0  \u00fee \u00f0a wyrhtan iu", "2": "wi\u00f0wurpon to weorce.  \u00a0 \u00a0 \u00a0 \u00a0  Wel \u00fee gerise\u00f0", "3": "\u00fe\u00e6t \u00feu <b>heafod</b> sie  \u00a0 \u00a0 \u00a0 \u00a0  healle m\u00e6rre,", "4": "ond gesomnige  \u00a0 \u00a0 \u00a0 \u00a0  side weallas", "5": "f\u00e6ste gefoge,  \u00a0 \u00a0 \u00a0 \u00a0  flint unbr\u00e6cne,", "6": "\u00fe\u00e6t geond eor\u00f0b... ...g eall  \u00a0 \u00a0 \u00a0 \u00a0  eagna gesih\u00fee", "7": "wundrien to worlde  \u00a0 \u00a0 \u00a0 \u00a0  wuldres ealdor.", "8": "Gesweotula nu \u00feurh searocr\u00e6ft  \u00a0 \u00a0 \u00a0 \u00a0  \u00fein sylfes weorc,", "9": "so\u00f0f\u00e6st, sigorbeorht,  \u00a0 \u00a0 \u00a0 \u00a0  ond sona forl<em>\u00e6</em>t", "10": "weall wi\u00f0 wealle.  \u00a0 \u00a0 \u00a0 \u00a0  Nu is \u00feam weorce \u00feearf", "11": "\u00fe\u00e6t se <b>cr\u00e6ftga</b> cume  \u00a0 \u00a0 \u00a0 \u00a0  ond se cyning sylfa,", "12": "ond \u00feonne gebete,  \u00a0 \u00a0 \u00a0 \u00a0  nu gebrosnad is,", "13": "hus under hrofe.  \u00a0 \u00a0 \u00a0 \u00a0  He \u00fe\u00e6t hra gescop,", "14": "leomo l\u00e6mena;  \u00a0 \u00a0 \u00a0 \u00a0  nu sceal liffrea", "15": "\u00feone wergan heap  \u00a0 \u00a0 \u00a0 \u00a0  wra\u00feum ahreddan,", "16": "earme from egsan,  \u00a0 \u00a0 \u00a0 \u00a0  swa he oft dyde.", "17": "Eala <b>\u00feu</b> reccend  \u00a0 \u00a0 \u00a0 \u00a0  ond \u00feu riht cyning,", "18": "se \u00fee locan healde\u00f0,  \u00a0 \u00a0 \u00a0 \u00a0  lif ontyne\u00f0,", "19": "eadga... upwegas,  \u00a0 \u00a0 \u00a0 \u00a0  o\u00ferum forwyrne\u00f0", "20": "wlitigan wilsi\u00fees,  \u00a0 \u00a0 \u00a0 \u00a0  gif his weorc ne deag.", "21": "Huru we for \u00feearfe  \u00a0 \u00a0 \u00a0 \u00a0  \u00feas word spreca\u00f0,", "22": "ond m... ...gia\u00f0  \u00a0 \u00a0 \u00a0 \u00a0  \u00feone \u00fee mon gescop", "23": "\u00fe\u00e6t he ne ...ete...  \u00a0 \u00a0 \u00a0 \u00a0  ...ceose weor\u00f0an", "24": "cearfulra \u00feing,  \u00a0 \u00a0 \u00a0 \u00a0  \u00fee we in carcerne", "25": "sitta\u00f0 sorgende,  \u00a0 \u00a0 \u00a0 \u00a0  sunnan wena\u00f0,", "26": "hwonne us liffrea  \u00a0 \u00a0 \u00a0 \u00a0  leoht ontyne,", "27": "weor\u00f0e ussum mode  \u00a0 \u00a0 \u00a0 \u00a0  to mundboran,", "28": "ond \u00fe\u00e6t tydre gewitt  \u00a0 \u00a0 \u00a0 \u00a0  tire bewinde,", "29": "gedo usic \u00fe\u00e6s wyr\u00f0e,  \u00a0 \u00a0 \u00a0 \u00a0  \u00fee he to wuldre forlet,", "30": "\u00fea <b>we</b> heanlice  \u00a0 \u00a0 \u00a0 \u00a0  hweorfan sceoldan", "31": "to \u00feis enge lond,  \u00a0 \u00a0 \u00a0 \u00a0  e\u00f0le bescyrede.", "32": "For\u00feon secgan m\u00e6g,  \u00a0 \u00a0 \u00a0 \u00a0  se \u00f0e so\u00f0 sprice\u00f0,", "33": "\u00fe\u00e6t he ahredde,  \u00a0 \u00a0 \u00a0 \u00a0  \u00fea forhwyrfed w\u00e6s,", "34": "frumcyn fira.  \u00a0 \u00a0 \u00a0 \u00a0  W\u00e6s seo f\u00e6mne geong,", "35": "m\u00e6g\u00f0 manes leas,  \u00a0 \u00a0 \u00a0 \u00a0  \u00fee he him to meder geceas;", "36": "\u00fe\u00e6t w\u00e6s geworden  \u00a0 \u00a0 \u00a0 \u00a0  butan weres frigum,", "37": "\u00fe\u00e6t \u00feurh bearnes gebyrd  \u00a0 \u00a0 \u00a0 \u00a0  bryd eacen wear\u00f0.", "38": "N\u00e6nig efenlic \u00feam,  \u00a0 \u00a0 \u00a0 \u00a0  \u00e6r ne si\u00fe\u00fean,", "39": "in worlde gewear\u00f0  \u00a0 \u00a0 \u00a0 \u00a0  wifes gearnung;", "40": "\u00fe\u00e6t degol w\u00e6s,  \u00a0 \u00a0 \u00a0 \u00a0  dryhtnes geryne.", "41": "Eal giofu g\u00e6stlic  \u00a0 \u00a0 \u00a0 \u00a0  grundsceat geondspreot;", "42": "\u00fe\u00e6r wisna fela  \u00a0 \u00a0 \u00a0 \u00a0  wear\u00f0 inlihted", "43": "lare longsume  \u00a0 \u00a0 \u00a0 \u00a0  \u00feurh lifes fruman", "44": "\u00fee \u00e6r under ho\u00f0man  \u00a0 \u00a0 \u00a0 \u00a0  biholen l\u00e6gon,", "45": "witgena wo\u00f0song,  \u00a0 \u00a0 \u00a0 \u00a0  \u00fea se waldend cwom,", "46": "se \u00fee reorda gehw\u00e6s  \u00a0 \u00a0 \u00a0 \u00a0  ryne gemicla\u00f0", "47": "\u00f0ara \u00fee geneahhe  \u00a0 \u00a0 \u00a0 \u00a0  noman scyppendes", "48": "\u00feurh <b>horscne</b>  \u00a0 \u00a0 \u00a0 \u00a0  had hergan willa\u00f0.", "49": "Eala sibbe gesih\u00f0,  \u00a0 \u00a0 \u00a0 \u00a0  sancta Hierusalem,", "50": "cynestola cyst,  \u00a0 \u00a0 \u00a0 \u00a0  Cristes burglond,", "51": "engla e\u00feelstol,  \u00a0 \u00a0 \u00a0 \u00a0  ond \u00fea ane in \u00fee", "52": "saule so\u00f0f\u00e6stra  \u00a0 \u00a0 \u00a0 \u00a0  simle geresta\u00f0,", "53": "wuldrum hremge.  \u00a0 \u00a0 \u00a0 \u00a0  N\u00e6fre wommes tacn", "54": "in \u00feam eardgearde  \u00a0 \u00a0 \u00a0 \u00a0  eawed weor\u00fee\u00f0,", "55": "ac \u00fee firina gehwylc  \u00a0 \u00a0 \u00a0 \u00a0  feor abuge\u00f0,", "56": "w\u00e6rg\u00f0o ond gewinnes.  \u00a0 \u00a0 \u00a0 \u00a0  Bist to wuldre full", "57": "halgan hyhtes,  \u00a0 \u00a0 \u00a0 \u00a0  swa \u00feu gehaten eart.", "58": "Sioh nu sylfa \u00fee geond  \u00a0 \u00a0 \u00a0 \u00a0  \u00feas sidan gesceaft,", "59": "swylce rodores hrof  \u00a0 \u00a0 \u00a0 \u00a0  rume geondwlitan", "60": "ymb healfa gehwone,  \u00a0 \u00a0 \u00a0 \u00a0  hu \u00feec heofones cyning", "61": "si\u00f0e gesece\u00f0,  \u00a0 \u00a0 \u00a0 \u00a0  ond sylf cyme\u00f0,", "62": "nime\u00f0 eard in \u00fee,  \u00a0 \u00a0 \u00a0 \u00a0  swa hit \u00e6r gefyrn", "63": "witgan wisf\u00e6ste  \u00a0 \u00a0 \u00a0 \u00a0  wordum s\u00e6gdon,", "64": "cy\u00f0don Cristes gebyrd,  \u00a0 \u00a0 \u00a0 \u00a0  cw\u00e6don \u00fee to frofre,", "65": "burga betlicast.  \u00a0 \u00a0 \u00a0 \u00a0  Nu is \u00fe\u00e6t bearn cymen,", "66": "aw\u00e6cned to wyrpe  \u00a0 \u00a0 \u00a0 \u00a0  weorcum Ebrea,", "67": "bringe\u00f0 blisse \u00fee,  \u00a0 \u00a0 \u00a0 \u00a0  benda onlyse\u00f0", "68": "ni\u00feum <b>genedde.</b>  \u00a0 \u00a0 \u00a0 \u00a0  Nearo\u00feearfe conn,", "69": "hu se earma sceal  \u00a0 \u00a0 \u00a0 \u00a0  are gebidan.", "70": "Eala wifa wynn  \u00a0 \u00a0 \u00a0 \u00a0  geond wuldres \u00ferym,", "71": "f\u00e6mne freolicast  \u00a0 \u00a0 \u00a0 \u00a0  ofer ealne foldan sceat", "72": "\u00fe\u00e6s \u00fee \u00e6fre sundbuend  \u00a0 \u00a0 \u00a0 \u00a0  secgan hyrdon,", "73": "arece us \u00fe\u00e6t geryne  \u00a0 \u00a0 \u00a0 \u00a0  \u00fe\u00e6t \u00fee of roderum cwom,", "74": "hu \u00feu eacnunge  \u00a0 \u00a0 \u00a0 \u00a0  \u00e6fre onfenge", "75": "bearnes \u00feurh gebyrde,  \u00a0 \u00a0 \u00a0 \u00a0  ond \u00feone gebedscipe", "76": "\u00e6fter monwisan  \u00a0 \u00a0 \u00a0 \u00a0  mod ne cu\u00f0es.", "77": "Ne we so\u00f0lice  \u00a0 \u00a0 \u00a0 \u00a0  swylc ne gefrugnan", "78": "in \u00e6rdagum  \u00a0 \u00a0 \u00a0 \u00a0  \u00e6fre gelimpan,", "79": "\u00fe\u00e6t \u00f0u in sundurgiefe  \u00a0 \u00a0 \u00a0 \u00a0  swylce befenge,", "80": "ne we \u00fe\u00e6re wyrde  \u00a0 \u00a0 \u00a0 \u00a0  wenan \u00feurfon", "81": "toweard in tide.  \u00a0 \u00a0 \u00a0 \u00a0  Huru treow in \u00fee", "82": "weor\u00f0licu wunade,  \u00a0 \u00a0 \u00a0 \u00a0  nu \u00feu wuldres \u00ferym", "83": "bosme geb\u00e6re,  \u00a0 \u00a0 \u00a0 \u00a0  ond no gebrosnad wear\u00f0", "84": "m\u00e6g\u00f0had se micla.  \u00a0 \u00a0 \u00a0 \u00a0  Swa eal manna bearn", "85": "sorgum sawa\u00f0,  \u00a0 \u00a0 \u00a0 \u00a0  swa eft ripa\u00f0,", "86": "cenna\u00f0 to cwealme.  \u00a0 \u00a0 \u00a0 \u00a0  Cw\u00e6\u00f0 sio eadge m\u00e6g", "87": "symle sigores full,  \u00a0 \u00a0 \u00a0 \u00a0  sancta Maria:", "88": "\"Hw\u00e6t is \u00feeos wundrung  \u00a0 \u00a0 \u00a0 \u00a0  \u00fee ge wafia\u00f0,", "89": "ond geomrende  \u00a0 \u00a0 \u00a0 \u00a0  geh\u00feum m\u00e6na\u00f0,", "90": "sunu Solim<em>\u00e6</em>  \u00a0 \u00a0 \u00a0 \u00a0  somod his dohtor?", "91": "Fricga\u00f0 \u00feurh fyrwet  \u00a0 \u00a0 \u00a0 \u00a0  hu ic f\u00e6mnan had,", "92": "mund minne geheold,  \u00a0 \u00a0 \u00a0 \u00a0  ond eac modor gewear\u00f0", "93": "m\u00e6re meotudes suna.  \u00a0 \u00a0 \u00a0 \u00a0  For\u00fean \u00fe\u00e6t monnum nis", "94": "cu\u00f0 geryne,  \u00a0 \u00a0 \u00a0 \u00a0  ac Crist onwrah", "95": "in Dauides  \u00a0 \u00a0 \u00a0 \u00a0  dyrre m\u00e6gan", "96": "\u00fe\u00e6t is Euan scyld  \u00a0 \u00a0 \u00a0 \u00a0  eal forpynded,", "97": "w\u00e6rg\u00f0a aworpen,  \u00a0 \u00a0 \u00a0 \u00a0  ond gewuldrad is", "98": "se heanra had.  \u00a0 \u00a0 \u00a0 \u00a0  Hyht is onfangen", "99": "\u00fe\u00e6t nu bletsung mot  \u00a0 \u00a0 \u00a0 \u00a0  b\u00e6m gem\u00e6ne,", "100": "werum ond wifum,  \u00a0 \u00a0 \u00a0 \u00a0  a to worulde for\u00f0", "101": "in \u00feam uplican  \u00a0 \u00a0 \u00a0 \u00a0  engla dreame", "102": "mid so\u00f0f\u00e6der  \u00a0 \u00a0 \u00a0 \u00a0  symle wunian.\"", "103": "Eala earendel,  \u00a0 \u00a0 \u00a0 \u00a0  engla beorhtast,", "104": "ofer middangeard  \u00a0 \u00a0 \u00a0 \u00a0  monnum sended,", "105": "ond so\u00f0f\u00e6sta  \u00a0 \u00a0 \u00a0 \u00a0  sunnan leoma,", "106": "torht ofer tunglas,  \u00a0 \u00a0 \u00a0 \u00a0  \u00feu tida gehwane", "107": "of sylfum \u00fee  \u00a0 \u00a0 \u00a0 \u00a0  symle inlihtes!", "108": "Swa \u00feu, god of gode  \u00a0 \u00a0 \u00a0 \u00a0  gearo acenned,", "109": "sunu so\u00fean f\u00e6der,  \u00a0 \u00a0 \u00a0 \u00a0  swegles in wuldre", "110": "butan anginne  \u00a0 \u00a0 \u00a0 \u00a0  \u00e6fre w\u00e6re,", "111": "swa \u00feec nu for \u00feearfum  \u00a0 \u00a0 \u00a0 \u00a0  \u00fein agen geweorc", "112": "bide\u00f0 \u00feurh byldo,  \u00a0 \u00a0 \u00a0 \u00a0  \u00fe\u00e6t \u00feu \u00fea beorhtan us", "113": "sunnan onsende,  \u00a0 \u00a0 \u00a0 \u00a0  ond \u00fee sylf cyme", "114": "\u00fe\u00e6t \u00f0u inleohte  \u00a0 \u00a0 \u00a0 \u00a0  \u00fea \u00fee longe \u00e6r,", "115": "\u00ferosme be\u00feeahte  \u00a0 \u00a0 \u00a0 \u00a0  ond in \u00feeostrum her,", "116": "s\u00e6ton sinneahtes;  \u00a0 \u00a0 \u00a0 \u00a0  synnum bifealdne", "117": "deorc dea\u00fees sceadu  \u00a0 \u00a0 \u00a0 \u00a0  dreogan sceoldan.", "118": "Nu we hyhtfulle  \u00a0 \u00a0 \u00a0 \u00a0  h\u00e6lo gelyfa\u00f0", "119": "\u00feurh \u00fe\u00e6t word godes  \u00a0 \u00a0 \u00a0 \u00a0  weorodum brungen,", "120": "\u00fee on frym\u00f0e w\u00e6s  \u00a0 \u00a0 \u00a0 \u00a0  f\u00e6der \u00e6lmihtigum", "121": "efenece mid god,  \u00a0 \u00a0 \u00a0 \u00a0  ond nu eft gewear\u00f0", "122": "fl\u00e6sc firena leas,  \u00a0 \u00a0 \u00a0 \u00a0  \u00fe\u00e6t seo f\u00e6mne geb\u00e6r", "123": "geomrum to geoce.  \u00a0 \u00a0 \u00a0 \u00a0  God w\u00e6s mid us", "124": "gesewen butan synnum;  \u00a0 \u00a0 \u00a0 \u00a0  somod eardedon", "125": "mihtig meotudes bearn  \u00a0 \u00a0 \u00a0 \u00a0  ond se monnes sunu", "126": "ge\u00few\u00e6re on \u00feeode.  \u00a0 \u00a0 \u00a0 \u00a0  We \u00fe\u00e6s \u00feonc magon", "127": "secgan sigedryhtne  \u00a0 \u00a0 \u00a0 \u00a0  symle bi gewyrhtum,", "128": "\u00fe\u00e6s \u00fee he hine sylfne us  \u00a0 \u00a0 \u00a0 \u00a0  sendan wolde.", "129": "Eala g\u00e6sta god,  \u00a0 \u00a0 \u00a0 \u00a0  hu \u00feu gleawlice", "130": "mid noman ryhte  \u00a0 \u00a0 \u00a0 \u00a0  nemned w\u00e6re", "131": "Emmanuhel,  \u00a0 \u00a0 \u00a0 \u00a0  swa hit engel gecw\u00e6\u00f0", "132": "\u00e6rest on Ebresc!  \u00a0 \u00a0 \u00a0 \u00a0  \u00fe\u00e6t is <b>eft</b> gereht,", "133": "rume bi gerynum:  \u00a0 \u00a0 \u00a0 \u00a0  \"Nu is rodera weard,", "134": "god sylfa mid us.\"  \u00a0 \u00a0 \u00a0 \u00a0  Swa \u00fe\u00e6t gomele gefyrn", "135": "ealra cyninga cyning  \u00a0 \u00a0 \u00a0 \u00a0  ond \u00feone cl\u00e6nan eac", "136": "sacerd so\u00f0lice  \u00a0 \u00a0 \u00a0 \u00a0  s\u00e6gdon toweard,", "137": "swa se m\u00e6ra iu,  \u00a0 \u00a0 \u00a0 \u00a0  Melchisedech,", "138": "gleaw in g\u00e6ste  \u00a0 \u00a0 \u00a0 \u00a0  god\u00ferym onwrah", "139": "eces alwaldan.  \u00a0 \u00a0 \u00a0 \u00a0  Se w\u00e6s \u00e6 bringend,", "140": "lara l\u00e6dend,  \u00a0 \u00a0 \u00a0 \u00a0  \u00feam longe his", "141": "hyhtan hidercyme,  \u00a0 \u00a0 \u00a0 \u00a0  swa him gehaten w\u00e6s,", "142": "\u00fe\u00e6tte sunu meotudes  \u00a0 \u00a0 \u00a0 \u00a0  sylfa wolde", "143": "gef\u00e6lsian  \u00a0 \u00a0 \u00a0 \u00a0  foldan m\u00e6g\u00f0e,", "144": "swylce grundas eac  \u00a0 \u00a0 \u00a0 \u00a0  g\u00e6stes m\u00e6gne", "145": "si\u00fee gesecan.  \u00a0 \u00a0 \u00a0 \u00a0  Nu hie softe \u00fe\u00e6s", "146": "bidon in bendum  \u00a0 \u00a0 \u00a0 \u00a0  hwonne bearn godes", "147": "cwome to cearigum.  \u00a0 \u00a0 \u00a0 \u00a0  For\u00feon cw\u00e6don swa,", "148": "suslum gesl\u00e6hte:  \u00a0 \u00a0 \u00a0 \u00a0  \"Nu \u00feu sylfa cum,", "149": "heofones heahcyning.  \u00a0 \u00a0 \u00a0 \u00a0  Bring us h\u00e6lolif,", "150": "werigum wite\u00feeowum,  \u00a0 \u00a0 \u00a0 \u00a0  wope forcymenum,", "151": "bitrum brynetearum.  \u00a0 \u00a0 \u00a0 \u00a0  Is seo bot gelong", "152": "eal \u00e6t \u00fee anum  \u00a0 \u00a0 \u00a0 \u00a0  ...... ofer\u00feearfum.", "153": "H\u00e6ftas hygegeomre  \u00a0 \u00a0 \u00a0 \u00a0  hider ...es;", "154": "ne l\u00e6t \u00fee behindan,  \u00a0 \u00a0 \u00a0 \u00a0  \u00feonne \u00feu heonan cyrre,", "155": "m\u00e6nigo \u00feus micle,  \u00a0 \u00a0 \u00a0 \u00a0  ac \u00feu miltse on us", "156": "gecy\u00f0 cynelice,  \u00a0 \u00a0 \u00a0 \u00a0  Crist nergende,", "157": "wuldres \u00e6\u00feeling,  \u00a0 \u00a0 \u00a0 \u00a0  ne l\u00e6t awyrgde ofer us", "158": "onwald agan.  \u00a0 \u00a0 \u00a0 \u00a0  L\u00e6f us ecne gefean", "159": "wuldres \u00feines,  \u00a0 \u00a0 \u00a0 \u00a0  \u00fe\u00e6t \u00feec weor\u00f0ien,", "160": "weoroda wuldorcyning,  \u00a0 \u00a0 \u00a0 \u00a0  \u00fea \u00feu geworhtes \u00e6r", "161": "hondum \u00feinum.  \u00a0 \u00a0 \u00a0 \u00a0  \u00feu in heannissum", "162": "wunast wideferh  \u00a0 \u00a0 \u00a0 \u00a0  mid waldend f\u00e6der.\"", "163": "\"Eala Ioseph min,  \u00a0 \u00a0 \u00a0 \u00a0  Iacobes bearn,", "164": "m\u00e6g Dauides,  \u00a0 \u00a0 \u00a0 \u00a0  m\u00e6ran cyninges,", "165": "nu \u00feu freode scealt  \u00a0 \u00a0 \u00a0 \u00a0  f\u00e6ste ged\u00e6lan,", "166": "al\u00e6tan lufan mine!\"  \u00a0 \u00a0 \u00a0 \u00a0  \"Ic lungre eam", "167": "deope gedrefed,  \u00a0 \u00a0 \u00a0 \u00a0  dome bereafod,", "168": "for\u00f0on ic worn for \u00fee  \u00a0 \u00a0 \u00a0 \u00a0  worde h\u00e6bbe", "169": "sidra sorga  \u00a0 \u00a0 \u00a0 \u00a0  ond sarcwida,", "170": "hearmes gehyred,  \u00a0 \u00a0 \u00a0 \u00a0  ond me hosp spreca\u00f0,", "171": "tornworda fela.  \u00a0 \u00a0 \u00a0 \u00a0  Ic tearas sceal", "172": "geotan geomormod.  \u00a0 \u00a0 \u00a0 \u00a0  God ea\u00fee m\u00e6g", "173": "geh\u00e6lan hygesorge  \u00a0 \u00a0 \u00a0 \u00a0  heortan minre,", "174": "afrefran feasceaftne.  \u00a0 \u00a0 \u00a0 \u00a0  Eala f\u00e6mne geong,", "175": "m\u00e6g\u00f0 Maria!\"  \u00a0 \u00a0 \u00a0 \u00a0  Hw\u00e6t bemurnest \u00f0u,", "176": "cleopast cearigende?  \u00a0 \u00a0 \u00a0 \u00a0  Ne ic culpan in \u00fee,", "177": "incan \u00e6nigne,  \u00a0 \u00a0 \u00a0 \u00a0  \u00e6fre onfunde,", "178": "womma geworhtra,  \u00a0 \u00a0 \u00a0 \u00a0  ond \u00feu \u00fea word spricest", "179": "swa \u00feu sylfa sie  \u00a0 \u00a0 \u00a0 \u00a0  synna gehwylcre", "180": "firena gefylled.\"  \u00a0 \u00a0 \u00a0 \u00a0  Ic to fela h\u00e6bbe", "181": "\u00fe\u00e6s byrdscypes  \u00a0 \u00a0 \u00a0 \u00a0  bealwa onfongen!", "182": "Hu m\u00e6g ic ladigan  \u00a0 \u00a0 \u00a0 \u00a0  la\u00fean spr\u00e6ce,", "183": "o\u00fe\u00fee ondsware  \u00a0 \u00a0 \u00a0 \u00a0  \u00e6nige findan", "184": "wra\u00feum towi\u00feere?  \u00a0 \u00a0 \u00a0 \u00a0  Is \u00fe\u00e6t wide cu\u00f0", "185": "\u00fe\u00e6t ic of \u00feam torhtan  \u00a0 \u00a0 \u00a0 \u00a0  temple dryhtnes", "186": "onfeng freolice  \u00a0 \u00a0 \u00a0 \u00a0  f\u00e6mnan cl\u00e6ne,", "187": "womma lease,  \u00a0 \u00a0 \u00a0 \u00a0  ond nu gehwyrfed is", "188": "\u00feurh nathwylces.  \u00a0 \u00a0 \u00a0 \u00a0  Me naw\u00feer deag,", "189": "secge ne swige.  \u00a0 \u00a0 \u00a0 \u00a0  Gif ic so\u00f0 sprece,", "190": "\u00feonne sceal Dauides  \u00a0 \u00a0 \u00a0 \u00a0  dohtor sweltan,", "191": "stanum astyrfed.  \u00a0 \u00a0 \u00a0 \u00a0  Gen strengre is", "192": "\u00fe\u00e6t ic mor\u00feor hele;  \u00a0 \u00a0 \u00a0 \u00a0  scyle manswara,", "193": "la\u00fe leoda gehwam  \u00a0 \u00a0 \u00a0 \u00a0  lifgan si\u00fe\u00fean,", "194": "fraco\u00f0 in folcum.\"  \u00a0 \u00a0 \u00a0 \u00a0  \u00fea seo f\u00e6mne onwrah", "195": "ryhtgeryno,  \u00a0 \u00a0 \u00a0 \u00a0  ond \u00feus reordade:", "196": "\"So\u00f0 ic secge  \u00a0 \u00a0 \u00a0 \u00a0  \u00feurh sunu meotudes,", "197": "g\u00e6sta geocend,  \u00a0 \u00a0 \u00a0 \u00a0  \u00fe\u00e6t ic gen ne conn", "198": "\u00feurh gem\u00e6cscipe  \u00a0 \u00a0 \u00a0 \u00a0  monnes ower,", "199": "\u00e6nges on eor\u00f0an,  \u00a0 \u00a0 \u00a0 \u00a0  ac me eaden wear\u00f0,", "200": "geongre in geardum,  \u00a0 \u00a0 \u00a0 \u00a0  \u00fe\u00e6t me Gabrihel,", "201": "heofones heagengel,  \u00a0 \u00a0 \u00a0 \u00a0  h\u00e6lo gebodade.", "202": "S\u00e6gde so\u00f0lice  \u00a0 \u00a0 \u00a0 \u00a0  \u00fe\u00e6t me swegles g\u00e6st", "203": "leoman onlyhte,  \u00a0 \u00a0 \u00a0 \u00a0  sceolde ic lifes \u00ferym", "204": "geberan, beorhtne sunu,  \u00a0 \u00a0 \u00a0 \u00a0  bearn eacen godes,", "205": "torhtes <b>tirfruman.</b>  \u00a0 \u00a0 \u00a0 \u00a0  Nu ic his tempel eam", "206": "gefremed butan facne,  \u00a0 \u00a0 \u00a0 \u00a0  in me frofre g\u00e6st", "207": "geeardode.  \u00a0 \u00a0 \u00a0 \u00a0  Nu \u00feu ealle forl\u00e6t", "208": "sare sorgceare.  \u00a0 \u00a0 \u00a0 \u00a0  Saga ecne \u00feonc", "209": "m\u00e6rum meotodes sunu  \u00a0 \u00a0 \u00a0 \u00a0  \u00fe\u00e6t ic his modor gewear\u00f0,", "210": "f\u00e6mne for\u00f0 se\u00feeah,  \u00a0 \u00a0 \u00a0 \u00a0  ond \u00feu f\u00e6der cweden", "211": "woruldcund bi wene;  \u00a0 \u00a0 \u00a0 \u00a0  sceolde witedom", "212": "in him sylfum beon  \u00a0 \u00a0 \u00a0 \u00a0  so\u00f0e gefylled.\"", "213": "Eala \u00feu so\u00f0a  \u00a0 \u00a0 \u00a0 \u00a0  ond \u00feu sibsuma", "214": "ealra cyninga cyning,  \u00a0 \u00a0 \u00a0 \u00a0  Crist \u00e6lmihtig,", "215": "hu \u00feu \u00e6r w\u00e6re  \u00a0 \u00a0 \u00a0 \u00a0  eallum geworden", "216": "worulde \u00ferymmum  \u00a0 \u00a0 \u00a0 \u00a0  mid \u00feinne wuldorf\u00e6der", "217": "cild acenned  \u00a0 \u00a0 \u00a0 \u00a0  \u00feurh his cr\u00e6ft ond meaht!", "218": "Nis \u00e6nig nu  \u00a0 \u00a0 \u00a0 \u00a0  eorl under lyfte,", "219": "secg searo\u00feoncol,  \u00a0 \u00a0 \u00a0 \u00a0  to \u00fe\u00e6s swi\u00f0e gleaw", "220": "\u00fee \u00fe\u00e6t asecgan m\u00e6ge  \u00a0 \u00a0 \u00a0 \u00a0  sundbuendum,", "221": "areccan mid ryhte,  \u00a0 \u00a0 \u00a0 \u00a0  hu \u00fee rodera weard", "222": "\u00e6t frym\u00f0e genom  \u00a0 \u00a0 \u00a0 \u00a0  him to freobearne.", "223": "\u00fe\u00e6t w\u00e6s \u00feara \u00feinga  \u00a0 \u00a0 \u00a0 \u00a0  \u00fee her \u00feeoda cynn", "224": "gefrugnen mid folcum  \u00a0 \u00a0 \u00a0 \u00a0  \u00e6t fruman \u00e6rest", "225": "geworden under wolcnum,  \u00a0 \u00a0 \u00a0 \u00a0  \u00fe\u00e6t witig god,", "226": "lifes ordfruma,  \u00a0 \u00a0 \u00a0 \u00a0  leoht ond \u00feystro", "227": "ged\u00e6lde dryhtlice,  \u00a0 \u00a0 \u00a0 \u00a0  ond him w\u00e6s domes geweald,", "228": "ond \u00fea wisan abead  \u00a0 \u00a0 \u00a0 \u00a0  weoroda ealdor:", "229": "\"Nu sie geworden for\u00fe  \u00a0 \u00a0 \u00a0 \u00a0  a to widan feore", "230": "leoht, lixende gefea,  \u00a0 \u00a0 \u00a0 \u00a0  lifgendra gehwam", "231": "\u00fee in cneorissum  \u00a0 \u00a0 \u00a0 \u00a0  cende weor\u00f0en.\"", "232": "Ond \u00fea sona gelomp,  \u00a0 \u00a0 \u00a0 \u00a0  \u00fea hit swa sceolde,", "233": "leoma leohtade  \u00a0 \u00a0 \u00a0 \u00a0  leoda m\u00e6g\u00feum,", "234": "torht mid tunglum,  \u00a0 \u00a0 \u00a0 \u00a0  \u00e6fter \u00feon tida bigong.", "235": "Sylfa sette  \u00a0 \u00a0 \u00a0 \u00a0  \u00fe\u00e6t \u00feu sunu w\u00e6re", "236": "efeneardigende  \u00a0 \u00a0 \u00a0 \u00a0  mid \u00feinne engan frean", "237": "\u00e6r\u00feon oht \u00feisses  \u00a0 \u00a0 \u00a0 \u00a0  \u00e6fre gewurde.", "238": "\u00feu eart seo snyttro  \u00a0 \u00a0 \u00a0 \u00a0  \u00fee \u00feas sidan gesceaft", "239": "mid \u00fei waldende  \u00a0 \u00a0 \u00a0 \u00a0  worhtes ealle.", "240": "For\u00feon nis \u00e6nig \u00fe\u00e6s horsc,  \u00a0 \u00a0 \u00a0 \u00a0  ne \u00fe\u00e6s hygecr\u00e6ftig,", "241": "\u00fee \u00fein fromcyn m\u00e6ge  \u00a0 \u00a0 \u00a0 \u00a0  fira bearnum", "242": "sweotule gese\u00fean.  \u00a0 \u00a0 \u00a0 \u00a0  Cum, nu, sigores weard,", "243": "meotod moncynnes,  \u00a0 \u00a0 \u00a0 \u00a0  ond \u00feine <b>miltse</b> her", "244": "arf\u00e6st ywe!  \u00a0 \u00a0 \u00a0 \u00a0  Us is eallum neod", "245": "\u00fe\u00e6t we \u00fein medrencynn  \u00a0 \u00a0 \u00a0 \u00a0  motan cunnan,", "246": "ryhtgeryno,  \u00a0 \u00a0 \u00a0 \u00a0  nu we areccan ne m\u00e6gon", "247": "\u00fe\u00e6t f\u00e6drencynn  \u00a0 \u00a0 \u00a0 \u00a0  fier owihte.", "248": "\u00feu \u00feisne middangeard  \u00a0 \u00a0 \u00a0 \u00a0  milde geblissa", "249": "\u00feurh \u00f0inne hercyme,  \u00a0 \u00a0 \u00a0 \u00a0  h\u00e6lende Crist,", "250": "ond \u00fea gyldnan geatu,  \u00a0 \u00a0 \u00a0 \u00a0  \u00fee in geardagum", "251": "ful longe \u00e6r  \u00a0 \u00a0 \u00a0 \u00a0  bilocen stodan,", "252": "heofona heahfrea,  \u00a0 \u00a0 \u00a0 \u00a0  hat ontynan,", "253": "ond usic \u00feonne gesece  \u00a0 \u00a0 \u00a0 \u00a0  \u00feurh \u00fein sylfes gong", "254": "ea\u00f0mod to eor\u00fean.  \u00a0 \u00a0 \u00a0 \u00a0  Us is \u00feinra arna \u00feearf!", "255": "Hafa\u00f0 se awyrgda  \u00a0 \u00a0 \u00a0 \u00a0  wulf tostenced,", "256": "deor d\u00e6dscua,  \u00a0 \u00a0 \u00a0 \u00a0  dryhten, \u00fein eowde,", "257": "wide towrecene.  \u00a0 \u00a0 \u00a0 \u00a0  \u00fe\u00e6t \u00f0u, waldend, \u00e6r", "258": "blode gebohtes,  \u00a0 \u00a0 \u00a0 \u00a0  \u00fe\u00e6t se bealofulla", "259": "hyne\u00f0 heardlice,  \u00a0 \u00a0 \u00a0 \u00a0  ond him on h\u00e6ft nime\u00f0", "260": "ofer usse nioda lust.  \u00a0 \u00a0 \u00a0 \u00a0  For\u00feon we, nergend, \u00fee", "261": "bidda\u00f0 geornlice  \u00a0 \u00a0 \u00a0 \u00a0  breostgehygdum", "262": "\u00fe\u00e6t \u00feu hr\u00e6dlice  \u00a0 \u00a0 \u00a0 \u00a0  helpe gefremme", "263": "wergum wreccan,  \u00a0 \u00a0 \u00a0 \u00a0  \u00fe\u00e6t se wites bona", "264": "in helle grund  \u00a0 \u00a0 \u00a0 \u00a0  hean gedreose,", "265": "ond \u00fein hondgeweorc,  \u00a0 \u00a0 \u00a0 \u00a0  h\u00e6le\u00fea scyppend,", "266": "mote arisan  \u00a0 \u00a0 \u00a0 \u00a0  ond on ryht cuman", "267": "to \u00feam upcundan  \u00a0 \u00a0 \u00a0 \u00a0  \u00e6\u00feelan rice,", "268": "\u00feonan us \u00e6r \u00feurh synlust  \u00a0 \u00a0 \u00a0 \u00a0  se swearta g\u00e6st", "269": "forteah ond fortylde,  \u00a0 \u00a0 \u00a0 \u00a0  \u00fe\u00e6t we, tires wone,", "270": "a butan ende  \u00a0 \u00a0 \u00a0 \u00a0  sculon erm\u00feu dreogan,", "271": "butan \u00feu usic \u00feon ofostlicor,  \u00a0 \u00a0 \u00a0 \u00a0  ece dryhten,", "272": "\u00e6t \u00feam leodscea\u00fean,  \u00a0 \u00a0 \u00a0 \u00a0  lifgende god,", "273": "helm alwihta,  \u00a0 \u00a0 \u00a0 \u00a0  hreddan wille.", "274": "Eala \u00feu m\u00e6ra  \u00a0 \u00a0 \u00a0 \u00a0  middangeardes", "275": "seo cl\u00e6neste  \u00a0 \u00a0 \u00a0 \u00a0  cwen ofer eor\u00fean", "276": "\u00feara \u00fee gewurde  \u00a0 \u00a0 \u00a0 \u00a0  to widan feore,", "277": "hu \u00feec mid ryhte  \u00a0 \u00a0 \u00a0 \u00a0  ealle reordberend", "278": "hata\u00f0 ond secga\u00f0,  \u00a0 \u00a0 \u00a0 \u00a0  h\u00e6le\u00f0 geond foldan,", "279": "bli\u00fee mode,  \u00a0 \u00a0 \u00a0 \u00a0  \u00fe\u00e6t \u00feu bryd sie", "280": "\u00fe\u00e6s selestan  \u00a0 \u00a0 \u00a0 \u00a0  swegles bryttan.", "281": "Swylce \u00fea hyhstan  \u00a0 \u00a0 \u00a0 \u00a0  on heofonum eac,", "282": "Cristes \u00feegnas,  \u00a0 \u00a0 \u00a0 \u00a0  cwe\u00fea\u00f0 ond singa\u00f0", "283": "\u00fe\u00e6t \u00feu sie hl\u00e6fdige  \u00a0 \u00a0 \u00a0 \u00a0  halgum meahtum", "284": "wuldorweorudes,  \u00a0 \u00a0 \u00a0 \u00a0  ond <b>worldcundra</b>", "285": "hada under heofonum,  \u00a0 \u00a0 \u00a0 \u00a0  ond helwara.", "286": "For\u00feon \u00feu \u00fe\u00e6t ana  \u00a0 \u00a0 \u00a0 \u00a0  ealra monna", "287": "ge\u00feohtest \u00ferymlice,  \u00a0 \u00a0 \u00a0 \u00a0  \u00feristhycgende,", "288": "\u00fe\u00e6t \u00feu \u00feinne m\u00e6g\u00f0had  \u00a0 \u00a0 \u00a0 \u00a0  meotude brohtes,", "289": "sealdes butan synnum.  \u00a0 \u00a0 \u00a0 \u00a0  Nan swylc ne cwom", "290": "\u00e6nig o\u00feer  \u00a0 \u00a0 \u00a0 \u00a0  ofer ealle men,", "291": "bryd beaga hroden,  \u00a0 \u00a0 \u00a0 \u00a0  \u00fee \u00fea beorhtan lac", "292": "to heofonhame  \u00a0 \u00a0 \u00a0 \u00a0  hlutre mode", "293": "si\u00fe\u00fean sende.  \u00a0 \u00a0 \u00a0 \u00a0  For\u00f0on heht sigores fruma", "294": "his heahbodan  \u00a0 \u00a0 \u00a0 \u00a0  hider gefleogan", "295": "of his m\u00e6gen\u00ferymme  \u00a0 \u00a0 \u00a0 \u00a0  ond \u00fee meahta sped", "296": "snude cy\u00f0an,  \u00a0 \u00a0 \u00a0 \u00a0  \u00fe\u00e6t \u00feu sunu dryhtnes", "297": "\u00feurh cl\u00e6ne gebyrd  \u00a0 \u00a0 \u00a0 \u00a0  cennan sceolde", "298": "monnum to miltse,  \u00a0 \u00a0 \u00a0 \u00a0  ond \u00fee, Maria, for\u00f0", "299": "efne unwemme  \u00a0 \u00a0 \u00a0 \u00a0  a <b>gehealdan.</b>", "300": "Eac we \u00fe\u00e6t gefrugnon,  \u00a0 \u00a0 \u00a0 \u00a0  \u00fe\u00e6t gefyrn bi \u00fee", "301": "so\u00f0f\u00e6st s\u00e6gde  \u00a0 \u00a0 \u00a0 \u00a0  sum wo\u00f0bora", "302": "in ealddagum,  \u00a0 \u00a0 \u00a0 \u00a0  Esaias,", "303": "\u00fe\u00e6t he w\u00e6re gel\u00e6ded  \u00a0 \u00a0 \u00a0 \u00a0  \u00fe\u00e6t he lifes gesteald", "304": "in \u00feam ecan ham  \u00a0 \u00a0 \u00a0 \u00a0  eal sceawode.", "305": "Wlat \u00fea swa <b>wisf\u00e6st</b>  \u00a0 \u00a0 \u00a0 \u00a0  witga geond \u00feeodland", "306": "o\u00fe\u00fe\u00e6t he gestarode  \u00a0 \u00a0 \u00a0 \u00a0  \u00fe\u00e6r gesta\u00feelad w\u00e6s", "307": "\u00e6\u00feelic ingong.  \u00a0 \u00a0 \u00a0 \u00a0  Eal w\u00e6s gebunden", "308": "deoran since  \u00a0 \u00a0 \u00a0 \u00a0  duru orm\u00e6te,", "309": "wundurclommum bewri\u00feen.  \u00a0 \u00a0 \u00a0 \u00a0  Wende swi\u00f0e", "310": "\u00fe\u00e6t \u00e6nig elda  \u00a0 \u00a0 \u00a0 \u00a0  \u00e6fre <b>ne</b> meahte", "311": "swa f\u00e6stlice  \u00a0 \u00a0 \u00a0 \u00a0  forescyttelsas", "312": "on ecnesse  \u00a0 \u00a0 \u00a0 \u00a0  o <b>inhebban,</b>", "313": "o\u00fe\u00fee \u00f0\u00e6s ceasterhlides  \u00a0 \u00a0 \u00a0 \u00a0  clustor onlucan,", "314": "\u00e6r him godes engel  \u00a0 \u00a0 \u00a0 \u00a0  \u00feurh gl\u00e6dne ge\u00feonc", "315": "\u00fea wisan onwrah  \u00a0 \u00a0 \u00a0 \u00a0  ond \u00fe\u00e6t word acw\u00e6\u00f0:", "316": "\"Ic \u00fee m\u00e6g secgan  \u00a0 \u00a0 \u00a0 \u00a0  \u00fe\u00e6t so\u00f0 gewear\u00f0", "317": "\u00fe\u00e6t \u00f0as gyldnan gatu  \u00a0 \u00a0 \u00a0 \u00a0  giet sume si\u00fee", "318": "god sylf wile  \u00a0 \u00a0 \u00a0 \u00a0  g\u00e6stes m\u00e6gne", "319": "gef\u00e6lsian,  \u00a0 \u00a0 \u00a0 \u00a0  f\u00e6der \u00e6lmihtig,", "320": "ond \u00feurh \u00fea f\u00e6stan locu  \u00a0 \u00a0 \u00a0 \u00a0  foldan neosan,", "321": "ond hio \u00feonne \u00e6fter him  \u00a0 \u00a0 \u00a0 \u00a0  ece <b>stonda\u00f0</b>", "322": "simle singales  \u00a0 \u00a0 \u00a0 \u00a0  swa beclysed", "323": "\u00fe\u00e6t n\u00e6nig o\u00feer,  \u00a0 \u00a0 \u00a0 \u00a0  nym\u00f0e nergend god,", "324": "hy \u00e6fre ma  \u00a0 \u00a0 \u00a0 \u00a0  eft onluce\u00f0.\"", "325": "Nu \u00fe\u00e6t is gefylled  \u00a0 \u00a0 \u00a0 \u00a0  \u00fe\u00e6t se froda \u00fea", "326": "mid eagum \u00fe\u00e6r  \u00a0 \u00a0 \u00a0 \u00a0  on wlatade.", "327": "\u00feu eart \u00fe\u00e6t wealldor,  \u00a0 \u00a0 \u00a0 \u00a0  \u00feurh \u00fee waldend frea", "328": "\u00e6ne on \u00feas eor\u00f0an  \u00a0 \u00a0 \u00a0 \u00a0  ut si\u00f0ade,", "329": "ond efne swa \u00feec gemette,  \u00a0 \u00a0 \u00a0 \u00a0  meahtum gehrodene,", "330": "cl\u00e6ne ond gecorene,  \u00a0 \u00a0 \u00a0 \u00a0  Crist \u00e6lmihtig.", "331": "Swa \u00f0e \u00e6fter him  \u00a0 \u00a0 \u00a0 \u00a0  engla \u00feeoden", "332": "eft unm\u00e6le  \u00a0 \u00a0 \u00a0 \u00a0  \u00e6lces \u00feinges", "333": "lio\u00feuc\u00e6gan bileac,  \u00a0 \u00a0 \u00a0 \u00a0  lifes brytta.", "334": "Iowa us nu \u00fea are  \u00a0 \u00a0 \u00a0 \u00a0  \u00fee se engel \u00fee,", "335": "godes spelboda,  \u00a0 \u00a0 \u00a0 \u00a0  Gabriel brohte.", "336": "Huru \u00fe\u00e6s bidda\u00f0  \u00a0 \u00a0 \u00a0 \u00a0  burgsittende", "337": "\u00fe\u00e6t \u00f0u \u00fea frofre  \u00a0 \u00a0 \u00a0 \u00a0  folcum cy\u00f0e,", "338": "\u00feinre sylfre sunu.  \u00a0 \u00a0 \u00a0 \u00a0  Si\u00fe\u00fean we <b>motan</b>", "339": "anmodlice  \u00a0 \u00a0 \u00a0 \u00a0  ealle hyhtan,", "340": "nu we on \u00fe\u00e6t bearn foran  \u00a0 \u00a0 \u00a0 \u00a0  breostum staria\u00f0.", "341": "Ge\u00feinga us nu  \u00a0 \u00a0 \u00a0 \u00a0  \u00feristum wordum", "342": "\u00fe\u00e6t he us ne l\u00e6te  \u00a0 \u00a0 \u00a0 \u00a0  leng owihte", "343": "in \u00feisse dea\u00f0dene  \u00a0 \u00a0 \u00a0 \u00a0  gedwolan hyran,", "344": "ac \u00fe\u00e6t he usic geferge  \u00a0 \u00a0 \u00a0 \u00a0  in f\u00e6der rice,", "345": "\u00fe\u00e6r we sorglease  \u00a0 \u00a0 \u00a0 \u00a0  si\u00fe\u00fean motan", "346": "wunigan in wuldre  \u00a0 \u00a0 \u00a0 \u00a0  mid weoroda god.", "347": "Eala \u00feu halga  \u00a0 \u00a0 \u00a0 \u00a0  heofona dryhten,", "348": "\u00feu mid f\u00e6der \u00feinne  \u00a0 \u00a0 \u00a0 \u00a0  gefyrn w\u00e6re", "349": "efenwesende  \u00a0 \u00a0 \u00a0 \u00a0  in \u00feam \u00e6\u00feelan ham.", "350": "N\u00e6s \u00e6nig \u00fea giet  \u00a0 \u00a0 \u00a0 \u00a0  engel geworden,", "351": "ne \u00fe\u00e6s miclan  \u00a0 \u00a0 \u00a0 \u00a0  m\u00e6gen\u00ferymmes nan", "352": "\u00f0e in roderum up  \u00a0 \u00a0 \u00a0 \u00a0  rice biwitiga\u00f0,", "353": "\u00feeodnes \u00fery\u00f0gesteald  \u00a0 \u00a0 \u00a0 \u00a0  ond his \u00feegnunga,", "354": "\u00fea \u00feu \u00e6rest w\u00e6re  \u00a0 \u00a0 \u00a0 \u00a0  mid \u00feone ecan frean", "355": "sylf settende  \u00a0 \u00a0 \u00a0 \u00a0  \u00feas sidan gesceaft,", "356": "brade brytengrundas.  \u00a0 \u00a0 \u00a0 \u00a0  B\u00e6m inc is gem\u00e6ne", "357": "heahg\u00e6st hleof\u00e6st.  \u00a0 \u00a0 \u00a0 \u00a0  We \u00fee, h\u00e6lend Crist,", "358": "\u00feurh ea\u00f0medu  \u00a0 \u00a0 \u00a0 \u00a0  ealle bidda\u00f0", "359": "\u00fe\u00e6t \u00feu gehyre  \u00a0 \u00a0 \u00a0 \u00a0  h\u00e6fta stefne,", "360": "\u00feinra <b>nied\u00feiowa,</b>  \u00a0 \u00a0 \u00a0 \u00a0  nergende god,", "361": "hu we sind geswencte  \u00a0 \u00a0 \u00a0 \u00a0  \u00feurh ure sylfra gewill.", "362": "Habba\u00f0 wr\u00e6cm\u00e6cgas  \u00a0 \u00a0 \u00a0 \u00a0  wergan g\u00e6stas,", "363": "hetlen helscea\u00fea,  \u00a0 \u00a0 \u00a0 \u00a0  hearde <b>genyrwad,</b>", "364": "gebunden bealorapum.  \u00a0 \u00a0 \u00a0 \u00a0  Is seo bot gelong", "365": "eall \u00e6t \u00fee anum,  \u00a0 \u00a0 \u00a0 \u00a0  ece dryhten.", "366": "Hreowcearigum help,  \u00a0 \u00a0 \u00a0 \u00a0  \u00fe\u00e6t \u00fein hidercyme", "367": "afrefre feasceafte,  \u00a0 \u00a0 \u00a0 \u00a0  \u00feeah we f\u00e6h\u00feo wi\u00f0 \u00feec", "368": "\u00feurh firena lust  \u00a0 \u00a0 \u00a0 \u00a0  gefremed h\u00e6bben.", "369": "Ara nu onbehtum  \u00a0 \u00a0 \u00a0 \u00a0  ond usse yrm\u00fea ge\u00feenc,", "370": "hu <b>we</b> tealtriga\u00f0  \u00a0 \u00a0 \u00a0 \u00a0  tydran mode,", "371": "hwearfia\u00f0 heanlice.  \u00a0 \u00a0 \u00a0 \u00a0  Cym nu, h\u00e6le\u00fea cyning,", "372": "ne lata to lange.  \u00a0 \u00a0 \u00a0 \u00a0  Us is lissa \u00feearf,", "373": "\u00fe\u00e6t \u00feu us ahredde  \u00a0 \u00a0 \u00a0 \u00a0  ond us h\u00e6logiefe", "374": "so\u00f0f\u00e6st sylle,  \u00a0 \u00a0 \u00a0 \u00a0  \u00fe\u00e6t we si\u00fe\u00fean for\u00f0", "375": "\u00fea sellan \u00feing  \u00a0 \u00a0 \u00a0 \u00a0  symle moten", "376": "ge\u00feeon on \u00feeode,  \u00a0 \u00a0 \u00a0 \u00a0  \u00feinne willan.", "377": "Eala seo wlitige,  \u00a0 \u00a0 \u00a0 \u00a0  weor\u00f0mynda full,", "378": "heah ond halig,  \u00a0 \u00a0 \u00a0 \u00a0  heofoncund \u00ferynes,", "379": "brade geblissad  \u00a0 \u00a0 \u00a0 \u00a0  geond brytenwongas", "380": "\u00fea mid ryhte sculon  \u00a0 \u00a0 \u00a0 \u00a0  reordberende,", "381": "earme eor\u00f0ware  \u00a0 \u00a0 \u00a0 \u00a0  ealle m\u00e6gene", "382": "hergan healice,  \u00a0 \u00a0 \u00a0 \u00a0  nu us h\u00e6lend god", "383": "w\u00e6rf\u00e6st onwrah  \u00a0 \u00a0 \u00a0 \u00a0  \u00fe\u00e6t we hine witan moton.", "384": "For\u00feon hy, d\u00e6dhw\u00e6te,  \u00a0 \u00a0 \u00a0 \u00a0  dome geswi\u00f0de,", "385": "\u00fe\u00e6t so\u00f0f\u00e6ste  \u00a0 \u00a0 \u00a0 \u00a0  seraphinnes cynn,", "386": "uppe mid englum  \u00a0 \u00a0 \u00a0 \u00a0  a bremende,", "387": "una\u00fereotendum  \u00a0 \u00a0 \u00a0 \u00a0  \u00ferymmum singa\u00f0", "388": "ful healice  \u00a0 \u00a0 \u00a0 \u00a0  hludan stefne,", "389": "f\u00e6gre feor ond neah.  \u00a0 \u00a0 \u00a0 \u00a0  Habba\u00fe folgo\u00fea", "390": "cyst mid cyninge.  \u00a0 \u00a0 \u00a0 \u00a0  Him \u00fe\u00e6t Crist forgeaf,", "391": "\u00fe\u00e6t hy motan his \u00e6twiste  \u00a0 \u00a0 \u00a0 \u00a0  eagum brucan", "392": "simle singales,  \u00a0 \u00a0 \u00a0 \u00a0  swegle gehyrste,", "393": "weor\u00f0ian waldend  \u00a0 \u00a0 \u00a0 \u00a0  wide ond side,", "394": "ond mid hyra fi\u00ferum  \u00a0 \u00a0 \u00a0 \u00a0  frean \u00e6lmihtges", "395": "onsyne <b>weardia\u00f0,</b>  \u00a0 \u00a0 \u00a0 \u00a0  ecan dryhtnes,", "396": "ond ymb \u00feeodenstol  \u00a0 \u00a0 \u00a0 \u00a0  \u00feringa\u00f0 georne", "397": "hwylc hyra nehst m\u00e6ge  \u00a0 \u00a0 \u00a0 \u00a0  ussum nergende", "398": "flihte lacan  \u00a0 \u00a0 \u00a0 \u00a0  fri\u00f0geardum in.", "399": "Lofia\u00f0 leoflicne  \u00a0 \u00a0 \u00a0 \u00a0  ond in leohte him", "400": "\u00fea word cwe\u00fea\u00f0,  \u00a0 \u00a0 \u00a0 \u00a0  ond wuldria\u00f0", "401": "\u00e6\u00feelne ordfruman  \u00a0 \u00a0 \u00a0 \u00a0  ealra gesceafta:", "402": "\"Halig eart \u00feu, halig,  \u00a0 \u00a0 \u00a0 \u00a0  heahengla brego,", "403": "so\u00f0 sigores frea,  \u00a0 \u00a0 \u00a0 \u00a0  simle \u00feu bist halig,", "404": "dryhtna dryhten!  \u00a0 \u00a0 \u00a0 \u00a0  A \u00fein dom wuna\u00f0", "405": "eor\u00f0lic mid \u00e6ldum  \u00a0 \u00a0 \u00a0 \u00a0  in \u00e6lce tid", "406": "wide geweor\u00fead.  \u00a0 \u00a0 \u00a0 \u00a0  \u00feu eart weoroda god,", "407": "for\u00feon \u00feu gefyldest  \u00a0 \u00a0 \u00a0 \u00a0  foldan ond rodoras,", "408": "wigendra hleo,  \u00a0 \u00a0 \u00a0 \u00a0  wuldres \u00feines,", "409": "helm alwihta.  \u00a0 \u00a0 \u00a0 \u00a0  Sie \u00fee in heannessum", "410": "ece h\u00e6lo,  \u00a0 \u00a0 \u00a0 \u00a0  ond in eor\u00fean lof,", "411": "beorht mid beornum.  \u00a0 \u00a0 \u00a0 \u00a0  \u00feu gebletsad leofa,", "412": "\u00fee in dryhtnes noman  \u00a0 \u00a0 \u00a0 \u00a0  duge\u00feum cwome", "413": "heanum to hro\u00fere.  \u00a0 \u00a0 \u00a0 \u00a0  \u00fee in heah\u00feum sie", "414": "a butan ende  \u00a0 \u00a0 \u00a0 \u00a0  ece herenis.\"", "415": "Eala hw\u00e6t, \u00fe\u00e6t is wr\u00e6clic wrixl  \u00a0 \u00a0 \u00a0 \u00a0  in wera life,", "416": "\u00fe\u00e6tte moncynnes  \u00a0 \u00a0 \u00a0 \u00a0  milde scyppend", "417": "onfeng \u00e6t f\u00e6mnan  \u00a0 \u00a0 \u00a0 \u00a0  fl\u00e6sc unwemme,", "418": "ond sio weres friga  \u00a0 \u00a0 \u00a0 \u00a0  <b>wiht</b> ne cu\u00fee,", "419": "ne \u00feurh s\u00e6d ne cwom  \u00a0 \u00a0 \u00a0 \u00a0  sigores agend", "420": "monnes ofer moldan;  \u00a0 \u00a0 \u00a0 \u00a0  ac \u00fe\u00e6t w\u00e6s ma cr\u00e6ft", "421": "\u00feonne hit eor\u00f0buend  \u00a0 \u00a0 \u00a0 \u00a0  ealle cu\u00fean", "422": "\u00feurh geryne,  \u00a0 \u00a0 \u00a0 \u00a0  hu he, rodera \u00ferim,", "423": "heofona heahfrea,  \u00a0 \u00a0 \u00a0 \u00a0  helpe gefremede", "424": "monna cynne  \u00a0 \u00a0 \u00a0 \u00a0  \u00feurh his modor hrif.", "425": "Ond swa for\u00f0gongende  \u00a0 \u00a0 \u00a0 \u00a0  folca nergend", "426": "his forgifnesse  \u00a0 \u00a0 \u00a0 \u00a0  gumum to helpe", "427": "d\u00e6le\u00f0 dogra gehwam,  \u00a0 \u00a0 \u00a0 \u00a0  dryhten weoroda.", "428": "For\u00feon we hine domhwate  \u00a0 \u00a0 \u00a0 \u00a0  d\u00e6dum ond wordum", "429": "hergen holdlice.  \u00a0 \u00a0 \u00a0 \u00a0  \u00fe\u00e6t is healic r\u00e6d", "430": "monna gehwylcum  \u00a0 \u00a0 \u00a0 \u00a0  \u00fee gemynd hafa\u00f0,", "431": "\u00fe\u00e6t he symle oftost  \u00a0 \u00a0 \u00a0 \u00a0  ond inlocast", "432": "ond geornlicost  \u00a0 \u00a0 \u00a0 \u00a0  god weor\u00feige.", "433": "He him \u00fe\u00e6re lisse  \u00a0 \u00a0 \u00a0 \u00a0  lean forgilde\u00f0,", "434": "se gehalgoda  \u00a0 \u00a0 \u00a0 \u00a0  h\u00e6lend sylfa,", "435": "efne in \u00feam e\u00f0le  \u00a0 \u00a0 \u00a0 \u00a0  \u00fe\u00e6r he \u00e6r ne cwom,", "436": "in lifgendra  \u00a0 \u00a0 \u00a0 \u00a0  londes wynne,", "437": "\u00fe\u00e6r he ges\u00e6lig  \u00a0 \u00a0 \u00a0 \u00a0  si\u00fe\u00fean earda\u00f0,", "438": "ealne widan feorh  \u00a0 \u00a0 \u00a0 \u00a0  wuna\u00f0 butan ende. Amen.", "439": "Nu \u00f0u geornlice  \u00a0 \u00a0 \u00a0 \u00a0  g\u00e6stgerynum,", "440": "mon se m\u00e6ra,  \u00a0 \u00a0 \u00a0 \u00a0  modcr\u00e6fte sec", "441": "\u00feurh sefan snyttro,  \u00a0 \u00a0 \u00a0 \u00a0  \u00fe\u00e6t \u00feu so\u00f0 wite", "442": "hu \u00fe\u00e6t geeode,  \u00a0 \u00a0 \u00a0 \u00a0  \u00fea se \u00e6lmihtiga", "443": "acenned wear\u00f0  \u00a0 \u00a0 \u00a0 \u00a0  \u00feurh cl\u00e6nne had,", "444": "si\u00fe\u00fean he Marian,  \u00a0 \u00a0 \u00a0 \u00a0  m\u00e6g\u00f0a weolman,", "445": "m\u00e6rre meowlan,  \u00a0 \u00a0 \u00a0 \u00a0  mundheals geceas,", "446": "\u00fe\u00e6t \u00fe\u00e6r in hwitum  \u00a0 \u00a0 \u00a0 \u00a0  hr\u00e6glum gewerede", "447": "englas ne o\u00f0eowdun,  \u00a0 \u00a0 \u00a0 \u00a0  \u00fea se \u00e6\u00feeling cwom,", "448": "beorn in Betlem.  \u00a0 \u00a0 \u00a0 \u00a0  Bodan w\u00e6ron gearwe", "449": "\u00fea \u00feurh hleo\u00feorcwide  \u00a0 \u00a0 \u00a0 \u00a0  hyrdum cy\u00f0don,", "450": "s\u00e6gdon so\u00f0ne gefean,  \u00a0 \u00a0 \u00a0 \u00a0  \u00fe\u00e6tte sunu w\u00e6re", "451": "in middangeard  \u00a0 \u00a0 \u00a0 \u00a0  meotudes acenned,", "452": "in Betleme.  \u00a0 \u00a0 \u00a0 \u00a0  Hw\u00e6\u00fere in bocum ne cwi\u00f0", "453": "\u00fe\u00e6t hy in hwitum \u00fe\u00e6r  \u00a0 \u00a0 \u00a0 \u00a0  hr\u00e6glum o\u00f0ywden", "454": "in \u00fea \u00e6\u00feelan tid,  \u00a0 \u00a0 \u00a0 \u00a0  swa hie eft dydon", "455": "\u00f0a se brega m\u00e6ra  \u00a0 \u00a0 \u00a0 \u00a0  to Bethania,", "456": "\u00feeoden \u00ferymf\u00e6st,  \u00a0 \u00a0 \u00a0 \u00a0  his \u00feegna gedryht", "457": "gela\u00f0ade, leof weorud.  \u00a0 \u00a0 \u00a0 \u00a0  Hy \u00fe\u00e6s lareowes", "458": "on \u00feam wild\u00e6ge  \u00a0 \u00a0 \u00a0 \u00a0  word ne gehyrwdon,", "459": "hyra sincgiefan.  \u00a0 \u00a0 \u00a0 \u00a0  Sona w\u00e6ron gearwe,", "460": "h\u00e6le\u00f0 mid hlaford,  \u00a0 \u00a0 \u00a0 \u00a0  to \u00fe\u00e6re halgan byrg,", "461": "\u00fe\u00e6r him tacna fela  \u00a0 \u00a0 \u00a0 \u00a0  tires brytta", "462": "onwrah, wuldres helm,  \u00a0 \u00a0 \u00a0 \u00a0  wordgerynum,", "463": "\u00e6r\u00feon up stige  \u00a0 \u00a0 \u00a0 \u00a0  ancenned sunu,", "464": "efenece bearn,  \u00a0 \u00a0 \u00a0 \u00a0  agnum f\u00e6der,", "465": "\u00fe\u00e6s ymb feowertig  \u00a0 \u00a0 \u00a0 \u00a0  \u00fee he of foldan \u00e6r", "466": "from dea\u00f0e aras,  \u00a0 \u00a0 \u00a0 \u00a0  dagena rimes.", "467": "H\u00e6fde \u00fea gefylled,  \u00a0 \u00a0 \u00a0 \u00a0  swa \u00e6r biforan sungon,", "468": "witgena word  \u00a0 \u00a0 \u00a0 \u00a0  geond woruld innan", "469": "\u00feurh his \u00ferowinga.  \u00a0 \u00a0 \u00a0 \u00a0  \u00feegnas heredon,", "470": "lufedun leofwendum  \u00a0 \u00a0 \u00a0 \u00a0  lifes agend,", "471": "f\u00e6der frumsceafta.  \u00a0 \u00a0 \u00a0 \u00a0  He him f\u00e6gre \u00fe\u00e6s", "472": "leofum gesi\u00feum  \u00a0 \u00a0 \u00a0 \u00a0  lean \u00e6fter geaf,", "473": "ond \u00fe\u00e6t word acw\u00e6\u00f0  \u00a0 \u00a0 \u00a0 \u00a0  waldend engla,", "474": "gefysed, frea mihtig,  \u00a0 \u00a0 \u00a0 \u00a0  to f\u00e6der rice:", "475": "\"Gefeo\u00f0 ge on fer\u00f0\u00f0e!  \u00a0 \u00a0 \u00a0 \u00a0  N\u00e6fre ic from hweorfe,", "476": "ac ic lufan symle  \u00a0 \u00a0 \u00a0 \u00a0  l\u00e6ste wi\u00f0 eowic,", "477": "ond eow meaht giefe  \u00a0 \u00a0 \u00a0 \u00a0  ond mid wunige,", "478": "awo to ealdre,  \u00a0 \u00a0 \u00a0 \u00a0  \u00fe\u00e6t eow \u00e6fre ne bi\u00f0", "479": "\u00feurh gife mine  \u00a0 \u00a0 \u00a0 \u00a0  godes onsien.", "480": "Fara\u00f0 nu geond ealne  \u00a0 \u00a0 \u00a0 \u00a0  yrmenne grund,", "481": "geond widwegas,  \u00a0 \u00a0 \u00a0 \u00a0  weoredum cy\u00f0a\u00f0,", "482": "bodia\u00f0 ond brema\u00f0  \u00a0 \u00a0 \u00a0 \u00a0  beorhtne geleafan,", "483": "ond fulwia\u00f0  \u00a0 \u00a0 \u00a0 \u00a0  folc under roderum.", "484": "Hweorfa\u00f0 to <b>h\u00e6\u00fenum,</b>  \u00a0 \u00a0 \u00a0 \u00a0  hergas breota\u00fe,", "485": "fylla\u00f0 ond feoga\u00f0,  \u00a0 \u00a0 \u00a0 \u00a0  feondscype dw\u00e6sca\u00f0,", "486": "sibbe sawa\u00f0  \u00a0 \u00a0 \u00a0 \u00a0  on sefan manna", "487": "\u00feurh meahta sped.  \u00a0 \u00a0 \u00a0 \u00a0  Ic eow mid wunige,", "488": "for\u00f0 on frofre,  \u00a0 \u00a0 \u00a0 \u00a0  ond eow fri\u00f0e healde", "489": "streng\u00f0u sta\u00feolf\u00e6stre  \u00a0 \u00a0 \u00a0 \u00a0  on stowa gehware.\"", "490": "\u00f0a wear\u00f0 semninga  \u00a0 \u00a0 \u00a0 \u00a0  sweg on <b>lyfte</b>", "491": "hlud gehyred.  \u00a0 \u00a0 \u00a0 \u00a0  Heofonengla \u00fereat,", "492": "weorud wlitescyne,  \u00a0 \u00a0 \u00a0 \u00a0  wuldres aras,", "493": "cwomun on cor\u00f0re.  \u00a0 \u00a0 \u00a0 \u00a0  Cyning ure gewat", "494": "\u00feurh \u00fe\u00e6s temples hrof  \u00a0 \u00a0 \u00a0 \u00a0  \u00fe\u00e6r hy to segun,", "495": "\u00fea \u00fee leofes \u00fea gen  \u00a0 \u00a0 \u00a0 \u00a0  last <b>weardedun</b>", "496": "on \u00feam \u00feingstede,  \u00a0 \u00a0 \u00a0 \u00a0  \u00feegnas gecorene.", "497": "Gesegon hi on heah\u00feu  \u00a0 \u00a0 \u00a0 \u00a0  hlaford stigan,", "498": "godbearn of grundum.  \u00a0 \u00a0 \u00a0 \u00a0  Him w\u00e6s geomor sefa", "499": "hat \u00e6t heortan,  \u00a0 \u00a0 \u00a0 \u00a0  hyge murnende,", "500": "\u00fe\u00e6s \u00fee hi swa leofne  \u00a0 \u00a0 \u00a0 \u00a0  leng ne mostun", "501": "geseon under swegle.  \u00a0 \u00a0 \u00a0 \u00a0  Song ahofun", "502": "aras ufancunde,  \u00a0 \u00a0 \u00a0 \u00a0  \u00e6\u00feeling <b>heredun,</b>", "503": "lofedun liffruman,  \u00a0 \u00a0 \u00a0 \u00a0  leohte gefegun", "504": "\u00fee of \u00fe\u00e6s h\u00e6lendes  \u00a0 \u00a0 \u00a0 \u00a0  heafelan lixte.", "505": "Gesegon hy \u00e6lbeorhte  \u00a0 \u00a0 \u00a0 \u00a0  englas twegen", "506": "f\u00e6gre ymb \u00fe\u00e6t frumbearn  \u00a0 \u00a0 \u00a0 \u00a0  fr\u00e6twum blican,", "507": "cyninga wuldor.  \u00a0 \u00a0 \u00a0 \u00a0  Cleopedon of heah\u00feu", "508": "wordum wr\u00e6tlicum  \u00a0 \u00a0 \u00a0 \u00a0  ofer wera mengu", "509": "beorhtan reorde:  \u00a0 \u00a0 \u00a0 \u00a0  \"Hw\u00e6t bida\u00f0 ge,", "510": "Galilesce  \u00a0 \u00a0 \u00a0 \u00a0  guman on hwearfte?", "511": "Nu ge sweotule geseo\u00f0  \u00a0 \u00a0 \u00a0 \u00a0  so\u00f0ne dryhten", "512": "on swegl faran;  \u00a0 \u00a0 \u00a0 \u00a0  sigores agend", "513": "wile up heonan  \u00a0 \u00a0 \u00a0 \u00a0  eard gestigan,", "514": "\u00e6\u00feelinga ord,  \u00a0 \u00a0 \u00a0 \u00a0  mid \u00feas engla gedryht,", "515": "ealra folca fruma,  \u00a0 \u00a0 \u00a0 \u00a0  f\u00e6der e\u00feelstoll.", "516": "We mid \u00feyslice  \u00a0 \u00a0 \u00a0 \u00a0  \u00fereate willa\u00f0", "517": "ofer heofona gehlidu  \u00a0 \u00a0 \u00a0 \u00a0  hlaford fergan", "518": "to \u00fe\u00e6re beorhtan byrg  \u00a0 \u00a0 \u00a0 \u00a0  mid \u00feas bli\u00f0an <b>gedryht,</b>", "519": "ealra sigebearna  \u00a0 \u00a0 \u00a0 \u00a0  \u00fe\u00e6t seleste", "520": "ond \u00e6\u00feeleste,  \u00a0 \u00a0 \u00a0 \u00a0  \u00fee ge her on staria\u00f0", "521": "ond in frofre geseo\u00f0  \u00a0 \u00a0 \u00a0 \u00a0  fr\u00e6twum blican.", "522": "Wile eft swa \u00feeah  \u00a0 \u00a0 \u00a0 \u00a0  eor\u00f0an m\u00e6g\u00f0e", "523": "sylfa gesecan  \u00a0 \u00a0 \u00a0 \u00a0  side herge,", "524": "ond \u00feonne gedeman  \u00a0 \u00a0 \u00a0 \u00a0  d\u00e6da gehwylce", "525": "\u00feara \u00f0e gefremedon  \u00a0 \u00a0 \u00a0 \u00a0  folc under roderum.\"", "526": "\u00f0a w\u00e6s wuldres weard  \u00a0 \u00a0 \u00a0 \u00a0  wolcnum <b>bifongen,</b>", "527": "heahengla cyning,  \u00a0 \u00a0 \u00a0 \u00a0  ofer hrofas upp,", "528": "haligra helm.  \u00a0 \u00a0 \u00a0 \u00a0  Hyht w\u00e6s geniwad,", "529": "blis in burgum,  \u00a0 \u00a0 \u00a0 \u00a0  \u00feurh \u00fe\u00e6s beornes cyme.", "530": "Ges\u00e6t sigehremig  \u00a0 \u00a0 \u00a0 \u00a0  on \u00fea swi\u00feran hand", "531": "ece eadfruma  \u00a0 \u00a0 \u00a0 \u00a0  agnum f\u00e6der.", "532": "Gewitan him \u00fea gongan  \u00a0 \u00a0 \u00a0 \u00a0  to Hierusalem", "533": "h\u00e6le\u00f0 hygerofe,  \u00a0 \u00a0 \u00a0 \u00a0  in \u00fea halgan burg,", "534": "geomormode,  \u00a0 \u00a0 \u00a0 \u00a0  \u00feonan hy god nyhst", "535": "up stigende  \u00a0 \u00a0 \u00a0 \u00a0  eagum segun,", "536": "hyra wilgifan.  \u00a0 \u00a0 \u00a0 \u00a0  \u00fe\u00e6r w\u00e6s wopes hring,", "537": "torne bitolden;  \u00a0 \u00a0 \u00a0 \u00a0  w\u00e6s seo treowlufu", "538": "hat \u00e6t heortan,  \u00a0 \u00a0 \u00a0 \u00a0  <b>hre\u00f0er</b> innan weoll,", "539": "beorn breostsefa.  \u00a0 \u00a0 \u00a0 \u00a0  Bidon ealle \u00fe\u00e6r", "540": "\u00feegnas \u00ferymfulle  \u00a0 \u00a0 \u00a0 \u00a0  \u00feeodnes gehata", "541": "in \u00fe\u00e6re torhtan  \u00a0 \u00a0 \u00a0 \u00a0  byrig tyn niht \u00fea gen,", "542": "swa him sylf bibead  \u00a0 \u00a0 \u00a0 \u00a0  swegles agend,", "543": "\u00e6r\u00feon up stige  \u00a0 \u00a0 \u00a0 \u00a0  ealles waldend", "544": "on heofona gehyld.  \u00a0 \u00a0 \u00a0 \u00a0  Hwite cwoman", "545": "eorla eadgiefan  \u00a0 \u00a0 \u00a0 \u00a0  englas togeanes.", "546": "\u00f0\u00e6t is wel cweden,  \u00a0 \u00a0 \u00a0 \u00a0  swa gewritu secga\u00f0,", "547": "\u00fe\u00e6t him albeorhte  \u00a0 \u00a0 \u00a0 \u00a0  englas togeanes", "548": "in \u00fea halgan tid  \u00a0 \u00a0 \u00a0 \u00a0  heapum cwoman,", "549": "sigan on swegle.  \u00a0 \u00a0 \u00a0 \u00a0  \u00fea w\u00e6s symbla m\u00e6st", "550": "geworden in wuldre.  \u00a0 \u00a0 \u00a0 \u00a0  Wel \u00fe\u00e6t gedafena\u00f0", "551": "\u00fe\u00e6t to \u00fe\u00e6re blisse,  \u00a0 \u00a0 \u00a0 \u00a0  beorhte gewerede,", "552": "in \u00fe\u00e6s \u00feeodnes burg  \u00a0 \u00a0 \u00a0 \u00a0  \u00feegnas cwoman,", "553": "weorud wlitescyne.  \u00a0 \u00a0 \u00a0 \u00a0  Gesegon wilcuman", "554": "on heahsetle  \u00a0 \u00a0 \u00a0 \u00a0  heofones waldend,", "555": "folca feorhgiefan,  \u00a0 \u00a0 \u00a0 \u00a0  fr\u00e6twum ealles waldend", "556": "middangeardes  \u00a0 \u00a0 \u00a0 \u00a0  ond m\u00e6gen\u00ferymmes.", "557": "\"Hafa\u00f0 nu se halga  \u00a0 \u00a0 \u00a0 \u00a0  helle bireafod", "558": "ealles \u00fe\u00e6s gafoles  \u00a0 \u00a0 \u00a0 \u00a0  \u00fee hi geardagum", "559": "in \u00fe\u00e6t orlege  \u00a0 \u00a0 \u00a0 \u00a0  unryhte swealg.", "560": "Nu sind forcumene  \u00a0 \u00a0 \u00a0 \u00a0  ond in cwicsusle", "561": "gehynde ond geh\u00e6fte,  \u00a0 \u00a0 \u00a0 \u00a0  in helle grund", "562": "dugu\u00feum bid\u00e6led,  \u00a0 \u00a0 \u00a0 \u00a0  deofla cempan.", "563": "Ne meahtan wi\u00feerbrogan  \u00a0 \u00a0 \u00a0 \u00a0  wige spowan,", "564": "w\u00e6pna wyrpum,  \u00a0 \u00a0 \u00a0 \u00a0  si\u00fe\u00fean wuldres cyning,", "565": "heofonrices helm,  \u00a0 \u00a0 \u00a0 \u00a0  hilde gefremede", "566": "wi\u00fe his ealdfeondum  \u00a0 \u00a0 \u00a0 \u00a0  anes meahtum,", "567": "\u00fe\u00e6r he of h\u00e6fte ahlod  \u00a0 \u00a0 \u00a0 \u00a0  hu\u00fea m\u00e6ste", "568": "of feonda byrig,  \u00a0 \u00a0 \u00a0 \u00a0  folces unrim,", "569": "\u00feisne ilcan \u00fereat  \u00a0 \u00a0 \u00a0 \u00a0  \u00fee ge her on staria\u00f0.", "570": "Wile nu gesecan  \u00a0 \u00a0 \u00a0 \u00a0  sawla nergend", "571": "g\u00e6sta giefstol,  \u00a0 \u00a0 \u00a0 \u00a0  godes agen bearn,", "572": "\u00e6fter gu\u00f0plegan.  \u00a0 \u00a0 \u00a0 \u00a0  Nu ge geare cunnon", "573": "hw\u00e6t se hlaford is  \u00a0 \u00a0 \u00a0 \u00a0  se \u00feisne here l\u00e6de\u00f0,", "574": "nu ge fromlice  \u00a0 \u00a0 \u00a0 \u00a0  freondum togeanes", "575": "gonga\u00f0 gl\u00e6dmode.  \u00a0 \u00a0 \u00a0 \u00a0  Geatu, ontyna\u00f0!", "576": "Wile in to eow  \u00a0 \u00a0 \u00a0 \u00a0  ealles waldend,", "577": "cyning on ceastre,  \u00a0 \u00a0 \u00a0 \u00a0  cor\u00f0re ne lytle,", "578": "fyrnweorca fruma,  \u00a0 \u00a0 \u00a0 \u00a0  folc gel\u00e6dan", "579": "in dreama dream,  \u00a0 \u00a0 \u00a0 \u00a0  \u00f0e he on deoflum genom", "580": "\u00feurh his sylfes sygor.  \u00a0 \u00a0 \u00a0 \u00a0  Sib sceal gem\u00e6ne", "581": "englum ond \u00e6ldum  \u00a0 \u00a0 \u00a0 \u00a0  a for\u00f0 heonan", "582": "wesan wideferh.  \u00a0 \u00a0 \u00a0 \u00a0  W\u00e6r is \u00e6tsomne", "583": "godes ond monna,  \u00a0 \u00a0 \u00a0 \u00a0  g\u00e6sthalig treow,", "584": "lufu, lifes hyht,  \u00a0 \u00a0 \u00a0 \u00a0  ond ealles leohtes gefea.\"", "585": "Hw\u00e6t, we nu gehyrdan  \u00a0 \u00a0 \u00a0 \u00a0  hu \u00fe\u00e6t h\u00e6lubearn", "586": "\u00feurh his hydercyme  \u00a0 \u00a0 \u00a0 \u00a0  hals eft forgeaf,", "587": "gefreode ond gefreo\u00feade  \u00a0 \u00a0 \u00a0 \u00a0  folc under wolcnum,", "588": "m\u00e6re meotudes sunu,  \u00a0 \u00a0 \u00a0 \u00a0  \u00fe\u00e6t nu monna gehwylc", "589": "cwic \u00feendan her <b>wuna\u00f0,</b>  \u00a0 \u00a0 \u00a0 \u00a0  geceosan mot", "590": "swa helle hien\u00feu  \u00a0 \u00a0 \u00a0 \u00a0  swa heofones m\u00e6r\u00feu,", "591": "swa \u00fe\u00e6t leohte leoht  \u00a0 \u00a0 \u00a0 \u00a0  swa \u00f0a la\u00fean niht,", "592": "swa \u00ferymmes \u00fer\u00e6ce  \u00a0 \u00a0 \u00a0 \u00a0  swa \u00feystra wr\u00e6ce,", "593": "swa mid dryhten dream  \u00a0 \u00a0 \u00a0 \u00a0  swa mid deoflum hream,", "594": "swa wite mid wra\u00feum  \u00a0 \u00a0 \u00a0 \u00a0  swa wuldor mid arum,", "595": "swa lif swa dea\u00f0,  \u00a0 \u00a0 \u00a0 \u00a0  swa him leofre bi\u00f0", "596": "to gefremmanne,  \u00a0 \u00a0 \u00a0 \u00a0  \u00feenden fl\u00e6sc ond g\u00e6st", "597": "wunia\u00f0 in worulde.  \u00a0 \u00a0 \u00a0 \u00a0  Wuldor \u00fe\u00e6s age", "598": "\u00ferynysse \u00ferym,  \u00a0 \u00a0 \u00a0 \u00a0  \u00feonc butan ende!", "599": "\u00f0\u00e6t is \u00fe\u00e6s wyr\u00f0e  \u00a0 \u00a0 \u00a0 \u00a0  \u00fe\u00e6tte wer\u00feeode", "600": "secgen dryhtne \u00feonc  \u00a0 \u00a0 \u00a0 \u00a0  dugu\u00f0a gehwylcre", "601": "\u00fee us si\u00f0 ond \u00e6r  \u00a0 \u00a0 \u00a0 \u00a0  simle gefremede", "602": "\u00feurh monigfealdra  \u00a0 \u00a0 \u00a0 \u00a0  m\u00e6gna geryno.", "603": "He us \u00e6t giefe\u00f0  \u00a0 \u00a0 \u00a0 \u00a0  ond \u00e6hta sped,", "604": "welan ofer widlond,  \u00a0 \u00a0 \u00a0 \u00a0  ond weder li\u00fee", "605": "under swegles hleo.  \u00a0 \u00a0 \u00a0 \u00a0  Sunne ond mona,", "606": "\u00e6\u00feelast tungla  \u00a0 \u00a0 \u00a0 \u00a0  eallum scina\u00f0,", "607": "heofoncondelle,  \u00a0 \u00a0 \u00a0 \u00a0  h\u00e6le\u00feum on eor\u00f0an.", "608": "Dreose\u00f0 deaw ond ren,  \u00a0 \u00a0 \u00a0 \u00a0  dugu\u00f0e wecca\u00fe", "609": "to feorhnere  \u00a0 \u00a0 \u00a0 \u00a0  fira cynne,", "610": "ieca\u00f0 eor\u00f0welan.  \u00a0 \u00a0 \u00a0 \u00a0  \u00fe\u00e6s we ealles sculon", "611": "secgan \u00feonc ond lof  \u00a0 \u00a0 \u00a0 \u00a0  \u00feeodne ussum,", "612": "ond huru \u00fe\u00e6re h\u00e6lo  \u00a0 \u00a0 \u00a0 \u00a0  \u00fee he us to hyhte forgeaf,", "613": "\u00f0a he \u00fea yrmp\u00f0u  \u00a0 \u00a0 \u00a0 \u00a0  eft oncyrde", "614": "\u00e6t <b>his</b> upstige  \u00a0 \u00a0 \u00a0 \u00a0  \u00fee we \u00e6r drugon,", "615": "ond ge\u00feingade  \u00a0 \u00a0 \u00a0 \u00a0  \u00feeodbuendum", "616": "wi\u00f0 f\u00e6der sw\u00e6sne  \u00a0 \u00a0 \u00a0 \u00a0  f\u00e6h\u00fea m\u00e6ste,", "617": "cyning anboren.  \u00a0 \u00a0 \u00a0 \u00a0  Cwide eft onhwearf", "618": "saulum to sibbe,  \u00a0 \u00a0 \u00a0 \u00a0  se \u00fee \u00e6r sungen <b>w\u00e6s</b>", "619": "\u00feurh yrne hyge  \u00a0 \u00a0 \u00a0 \u00a0  \u00e6ldum to sorge:", "620": "\"Ic \u00feec ofer eor\u00f0an geworhte,  \u00a0 \u00a0 \u00a0 \u00a0  on \u00fe\u00e6re \u00feu scealt yrm\u00feum lifgan,", "621": "wunian in gewinne  \u00a0 \u00a0 \u00a0 \u00a0  ond wr\u00e6ce dreogan,", "622": "feondum to hro\u00feor  \u00a0 \u00a0 \u00a0 \u00a0  fusleo\u00f0 galan,", "623": "ond to \u00fe\u00e6re ilcan scealt  \u00a0 \u00a0 \u00a0 \u00a0  eft geweor\u00fean,", "624": "wyrmum aweallen,  \u00a0 \u00a0 \u00a0 \u00a0  \u00feonan wites fyr", "625": "of \u00fe\u00e6re eor\u00f0an scealt  \u00a0 \u00a0 \u00a0 \u00a0  eft gesecan.\"", "626": "Hw\u00e6t, us \u00feis se \u00e6\u00feeling  \u00a0 \u00a0 \u00a0 \u00a0  y\u00f0re gefremede", "627": "\u00fea he leomum onfeng  \u00a0 \u00a0 \u00a0 \u00a0  ond lichoman,", "628": "monnes magutudre!  \u00a0 \u00a0 \u00a0 \u00a0  Si\u00fe\u00fean meotodes sunu", "629": "engla e\u00feel  \u00a0 \u00a0 \u00a0 \u00a0  up gestigan", "630": "wolde, weoroda god,  \u00a0 \u00a0 \u00a0 \u00a0  us se willa bicwom", "631": "heanum to helpe  \u00a0 \u00a0 \u00a0 \u00a0  on \u00fea halgan tid.", "632": "Bi \u00feon giedd awr\u00e6c  \u00a0 \u00a0 \u00a0 \u00a0  Iob, swa he cu\u00f0e,", "633": "herede helm wera,  \u00a0 \u00a0 \u00a0 \u00a0  h\u00e6lend lofede,", "634": "ond mid siblufan  \u00a0 \u00a0 \u00a0 \u00a0  sunu waldendes", "635": "freonoman cende,  \u00a0 \u00a0 \u00a0 \u00a0  ond hine fugel nemde,", "636": "\u00feone Iudeas  \u00a0 \u00a0 \u00a0 \u00a0  ongietan ne meahtan", "637": "in \u00f0\u00e6re godcundan  \u00a0 \u00a0 \u00a0 \u00a0  g\u00e6stes streng\u00f0u.", "638": "W\u00e6s \u00fe\u00e6s fugles flyht  \u00a0 \u00a0 \u00a0 \u00a0  feondum on eor\u00fean", "639": "dyrne ond degol,  \u00a0 \u00a0 \u00a0 \u00a0  \u00feam \u00fee deorc gewit", "640": "h\u00e6fdon on hre\u00fere,  \u00a0 \u00a0 \u00a0 \u00a0  heortan st\u00e6nne.", "641": "Noldan hi \u00fea torhtan  \u00a0 \u00a0 \u00a0 \u00a0  tacen oncnawan", "642": "\u00fee him beforan fremede  \u00a0 \u00a0 \u00a0 \u00a0  freobearn godes,", "643": "monig <b>mislicu,</b>  \u00a0 \u00a0 \u00a0 \u00a0  geond middangeard.", "644": "Swa se f\u00e6la fugel  \u00a0 \u00a0 \u00a0 \u00a0  flyges cunnode;", "645": "hwilum engla eard  \u00a0 \u00a0 \u00a0 \u00a0  up gesohte,", "646": "modig meahtum strang,  \u00a0 \u00a0 \u00a0 \u00a0  \u00feone maran ham,", "647": "hwilum he to eor\u00fean  \u00a0 \u00a0 \u00a0 \u00a0  eft gestylde,", "648": "\u00feurh g\u00e6stes giefe  \u00a0 \u00a0 \u00a0 \u00a0  grundsceat sohte,", "649": "wende to worulde.  \u00a0 \u00a0 \u00a0 \u00a0  Bi \u00feon se witga song:", "650": "\"He w\u00e6s upp hafen  \u00a0 \u00a0 \u00a0 \u00a0  engla f\u00e6\u00f0mum", "651": "in his \u00fea miclan  \u00a0 \u00a0 \u00a0 \u00a0  meahta spede,", "652": "heah ond halig,  \u00a0 \u00a0 \u00a0 \u00a0  ofer heofona \u00ferym.\"", "653": "Ne meahtan \u00fea \u00fe\u00e6s fugles  \u00a0 \u00a0 \u00a0 \u00a0  flyht gecnawan", "654": "\u00fee \u00fe\u00e6s upstiges  \u00a0 \u00a0 \u00a0 \u00a0  onds\u00e6c fremedon,", "655": "ond \u00fe\u00e6t ne gelyfdon,  \u00a0 \u00a0 \u00a0 \u00a0  \u00fe\u00e6tte liffruma", "656": "in monnes hiw  \u00a0 \u00a0 \u00a0 \u00a0  ofer m\u00e6gna \u00ferym,", "657": "halig from hrusan,  \u00a0 \u00a0 \u00a0 \u00a0  ahafen wurde.", "658": "\u00f0a us geweor\u00f0ade  \u00a0 \u00a0 \u00a0 \u00a0  se \u00feas world gescop,", "659": "godes g\u00e6stsunu,  \u00a0 \u00a0 \u00a0 \u00a0  ond us giefe sealde,", "660": "uppe mid englum  \u00a0 \u00a0 \u00a0 \u00a0  ece sta\u00feelas,", "661": "ond eac monigfealde  \u00a0 \u00a0 \u00a0 \u00a0  modes snyttru", "662": "seow ond sette  \u00a0 \u00a0 \u00a0 \u00a0  geond sefan monna.", "663": "Sumum wordla\u00fee  \u00a0 \u00a0 \u00a0 \u00a0  wise sende\u00f0", "664": "on his modes gemynd  \u00a0 \u00a0 \u00a0 \u00a0  \u00feurh his mu\u00fees g\u00e6st,", "665": "\u00e6\u00f0ele ondgiet.  \u00a0 \u00a0 \u00a0 \u00a0  Se m\u00e6g eal fela", "666": "singan ond secgan  \u00a0 \u00a0 \u00a0 \u00a0  \u00feam bi\u00f0 snyttru cr\u00e6ft", "667": "bifolen on fer\u00f0e.  \u00a0 \u00a0 \u00a0 \u00a0  Sum m\u00e6g fingrum wel", "668": "hlude fore h\u00e6le\u00feum  \u00a0 \u00a0 \u00a0 \u00a0  hearpan stirgan,", "669": "gleobeam gretan.  \u00a0 \u00a0 \u00a0 \u00a0  Sum m\u00e6g godcunde", "670": "reccan ryhte \u00e6.  \u00a0 \u00a0 \u00a0 \u00a0  Sum m\u00e6g ryne tungla", "671": "secgan, side gesceaft.  \u00a0 \u00a0 \u00a0 \u00a0  Sum m\u00e6g searolice", "672": "wordcwide writan.  \u00a0 \u00a0 \u00a0 \u00a0  Sumum wiges sped", "673": "giefe\u00f0 \u00e6t gu\u00fee,  \u00a0 \u00a0 \u00a0 \u00a0  \u00feonne gargetrum", "674": "ofer scildhreadan  \u00a0 \u00a0 \u00a0 \u00a0  sceotend senda\u00f0,", "675": "flacor flangeweorc.  \u00a0 \u00a0 \u00a0 \u00a0  Sum m\u00e6g fromlice", "676": "ofer sealtne s\u00e6  \u00a0 \u00a0 \u00a0 \u00a0  sundwudu drifan,", "677": "hreran holm\u00fer\u00e6ce.  \u00a0 \u00a0 \u00a0 \u00a0  Sum m\u00e6g heanne beam", "678": "st\u00e6lgne gestigan.  \u00a0 \u00a0 \u00a0 \u00a0  Sum m\u00e6g styled sweord,", "679": "w\u00e6pen gewyrcan.  \u00a0 \u00a0 \u00a0 \u00a0  Sum con wonga bigong,", "680": "wegas widgielle.  \u00a0 \u00a0 \u00a0 \u00a0  Swa se waldend us,", "681": "godbearn on grundum,  \u00a0 \u00a0 \u00a0 \u00a0  his giefe brytta\u00f0.", "682": "Nyle he \u00e6ngum anum  \u00a0 \u00a0 \u00a0 \u00a0  ealle gesyllan", "683": "g\u00e6stes snyttru,  \u00a0 \u00a0 \u00a0 \u00a0  \u00fey l\u00e6s him gielp sce\u00fe\u00fee", "684": "\u00feurh his anes cr\u00e6ft  \u00a0 \u00a0 \u00a0 \u00a0  ofer o\u00fere for\u00f0.", "685": "\u00f0us god meahtig  \u00a0 \u00a0 \u00a0 \u00a0  geofum unhneawum,", "686": "cyning alwihta,  \u00a0 \u00a0 \u00a0 \u00a0  cr\u00e6ftum weor\u00f0a\u00fe", "687": "eor\u00fean tuddor;  \u00a0 \u00a0 \u00a0 \u00a0  swylce eadgum bl\u00e6d", "688": "sele\u00f0 on swegle,  \u00a0 \u00a0 \u00a0 \u00a0  sibbe r\u00e6re\u00fe", "689": "ece to ealdre  \u00a0 \u00a0 \u00a0 \u00a0  engla ond monna;", "690": "swa he his weorc weor\u00fea\u00f0.  \u00a0 \u00a0 \u00a0 \u00a0  Bi \u00feon se witga cw\u00e6\u00f0", "691": "\u00fe\u00e6t ah\u00e6fen w\u00e6ren  \u00a0 \u00a0 \u00a0 \u00a0  halge gimmas,", "692": "h\u00e6dre heofontungol,  \u00a0 \u00a0 \u00a0 \u00a0  healice upp,", "693": "sunne ond mona.  \u00a0 \u00a0 \u00a0 \u00a0  Hw\u00e6t sindan \u00fea", "694": "gimmas swa scyne  \u00a0 \u00a0 \u00a0 \u00a0  buton god sylfa?", "695": "He is se so\u00f0f\u00e6sta  \u00a0 \u00a0 \u00a0 \u00a0  sunnan leoma,", "696": "englum ond eor\u00f0warum  \u00a0 \u00a0 \u00a0 \u00a0  \u00e6\u00feele scima.", "697": "Ofer middangeard  \u00a0 \u00a0 \u00a0 \u00a0  mona <b>lixe\u00f0,</b>", "698": "g\u00e6stlic tungol,  \u00a0 \u00a0 \u00a0 \u00a0  swa seo godes circe", "699": "\u00feurh gesomninga  \u00a0 \u00a0 \u00a0 \u00a0  so\u00f0es ond ryhtes", "700": "beorhte blice\u00f0.  \u00a0 \u00a0 \u00a0 \u00a0  Swa hit on bocum cwi\u00fe,", "701": "si\u00fe\u00fean of grundum  \u00a0 \u00a0 \u00a0 \u00a0  godbearn astag,", "702": "cyning cl\u00e6nra gehw\u00e6s,  \u00a0 \u00a0 \u00a0 \u00a0  \u00fea seo circe her", "703": "\u00e6fyllendra  \u00a0 \u00a0 \u00a0 \u00a0  eahtnysse bad", "704": "under h\u00e6\u00feenra  \u00a0 \u00a0 \u00a0 \u00a0  hyrda gewealdum.", "705": "\u00fe\u00e6r \u00f0a synscea\u00f0an  \u00a0 \u00a0 \u00a0 \u00a0  so\u00fees ne giemdon,", "706": "g\u00e6stes \u00feearfe,  \u00a0 \u00a0 \u00a0 \u00a0  ac hi godes tempel", "707": "br\u00e6can ond b\u00e6rndon,  \u00a0 \u00a0 \u00a0 \u00a0  blodgyte worhtan,", "708": "feodan ond fyldon.  \u00a0 \u00a0 \u00a0 \u00a0  Hw\u00e6\u00fere for\u00f0 bicwom", "709": "\u00feurh g\u00e6stes giefe  \u00a0 \u00a0 \u00a0 \u00a0  godes \u00feegna <b>bl\u00e6d</b>", "710": "\u00e6fter upstige  \u00a0 \u00a0 \u00a0 \u00a0  ecan dryhtnes.", "711": "Bi \u00feon Salomon song,  \u00a0 \u00a0 \u00a0 \u00a0  sunu Daui\u00fees,", "712": "giedda gearosnottor  \u00a0 \u00a0 \u00a0 \u00a0  g\u00e6stgerynum,", "713": "waldend wer\u00feeoda,  \u00a0 \u00a0 \u00a0 \u00a0  ond \u00fe\u00e6t word acw\u00e6\u00f0:", "714": "\"Cu\u00f0 \u00fe\u00e6t geweor\u00f0e\u00f0,  \u00a0 \u00a0 \u00a0 \u00a0  \u00fe\u00e6tte cyning engla,", "715": "meotud meahtum swi\u00f0,  \u00a0 \u00a0 \u00a0 \u00a0  munt gestylle\u00f0,", "716": "gehleape\u00f0 hea dune,  \u00a0 \u00a0 \u00a0 \u00a0  hyllas ond cnollas", "717": "bewri\u00f0 mid his wuldre,  \u00a0 \u00a0 \u00a0 \u00a0  woruld alyse\u00f0,", "718": "ealle eor\u00f0buend,  \u00a0 \u00a0 \u00a0 \u00a0  \u00feurh \u00feone \u00e6\u00feelan styll.\"", "719": "W\u00e6s se forma hlyp  \u00a0 \u00a0 \u00a0 \u00a0  \u00fea he on f\u00e6mnan astag,", "720": "m\u00e6ge\u00f0 unm\u00e6le,  \u00a0 \u00a0 \u00a0 \u00a0  ond \u00fe\u00e6r mennisc hiw", "721": "onfeng butan firenum  \u00a0 \u00a0 \u00a0 \u00a0  \u00fe\u00e6t to frofre gewear\u00f0", "722": "eallum eor\u00f0warum.  \u00a0 \u00a0 \u00a0 \u00a0  W\u00e6s se o\u00feer stiell", "723": "bearnes gebyrda,  \u00a0 \u00a0 \u00a0 \u00a0  \u00fea he in binne w\u00e6s", "724": "in cildes hiw  \u00a0 \u00a0 \u00a0 \u00a0  cla\u00feum bewunden,", "725": "ealra \u00ferymma \u00ferym.  \u00a0 \u00a0 \u00a0 \u00a0  W\u00e6s se \u00feridda hlyp,", "726": "rodorcyninges r\u00e6s,  \u00a0 \u00a0 \u00a0 \u00a0  \u00fea he on rode astag,", "727": "f\u00e6der, frofre g\u00e6st.  \u00a0 \u00a0 \u00a0 \u00a0  W\u00e6s se feor\u00f0a stiell", "728": "in byrgenne,  \u00a0 \u00a0 \u00a0 \u00a0  \u00fea he \u00feone beam ofgeaf,", "729": "fold\u00e6rne f\u00e6st.  \u00a0 \u00a0 \u00a0 \u00a0  W\u00e6s se fifta hlyp", "730": "\u00fea he <b>hellwarena</b>  \u00a0 \u00a0 \u00a0 \u00a0  heap forbygde", "731": "in cwicsusle,  \u00a0 \u00a0 \u00a0 \u00a0  cyning inne gebond,", "732": "feonda foresprecan,  \u00a0 \u00a0 \u00a0 \u00a0  fyrnum teagum,", "733": "gromhydigne,  \u00a0 \u00a0 \u00a0 \u00a0  \u00fe\u00e6r he gen lige\u00f0", "734": "in carcerne  \u00a0 \u00a0 \u00a0 \u00a0  clommum gef\u00e6stnad,", "735": "synnum ges\u00e6led.  \u00a0 \u00a0 \u00a0 \u00a0  W\u00e6s se siexta hlyp,", "736": "haliges hyhtplega,  \u00a0 \u00a0 \u00a0 \u00a0  \u00fea he to heofonum astag", "737": "on his ealdcy\u00f0\u00f0e.  \u00a0 \u00a0 \u00a0 \u00a0  \u00fea w\u00e6s engla \u00fereat", "738": "on \u00fea halgan tid  \u00a0 \u00a0 \u00a0 \u00a0  hleahtre bli\u00fee", "739": "wynnum geworden.  \u00a0 \u00a0 \u00a0 \u00a0  Gesawan wuldres \u00ferym,", "740": "\u00e6\u00feelinga ord,  \u00a0 \u00a0 \u00a0 \u00a0  e\u00f0les neosan,", "741": "beorhtra bolda.  \u00a0 \u00a0 \u00a0 \u00a0  \u00fea wear\u00f0 burgwarum", "742": "eadgum ece gefea  \u00a0 \u00a0 \u00a0 \u00a0  \u00e6\u00feelinges plega.", "743": "\u00feus her on grundum  \u00a0 \u00a0 \u00a0 \u00a0  godes ece bearn", "744": "ofer heahhleo\u00feu  \u00a0 \u00a0 \u00a0 \u00a0  hlypum stylde,", "745": "modig \u00e6fter muntum.  \u00a0 \u00a0 \u00a0 \u00a0  Swa we men sculon", "746": "heortan gehygdum  \u00a0 \u00a0 \u00a0 \u00a0  hlypum styllan", "747": "of m\u00e6gne in m\u00e6gen,  \u00a0 \u00a0 \u00a0 \u00a0  m\u00e6r\u00feum tilgan", "748": "\u00fe\u00e6t we to \u00feam hyhstan  \u00a0 \u00a0 \u00a0 \u00a0  hrofe gestigan", "749": "halgum weorcum,  \u00a0 \u00a0 \u00a0 \u00a0  \u00fe\u00e6r is hyht ond blis,", "750": "ge\u00feungen \u00feegnweorud.  \u00a0 \u00a0 \u00a0 \u00a0  Is us \u00feearf micel", "751": "\u00fe\u00e6t we mid heortan  \u00a0 \u00a0 \u00a0 \u00a0  h\u00e6lo secen,", "752": "\u00fe\u00e6r we mid g\u00e6ste  \u00a0 \u00a0 \u00a0 \u00a0  georne gelyfa\u00f0", "753": "\u00fe\u00e6t \u00fe\u00e6t h\u00e6lobearn  \u00a0 \u00a0 \u00a0 \u00a0  heonan up stige", "754": "mid usse lichoman,  \u00a0 \u00a0 \u00a0 \u00a0  lifgende god.", "755": "For\u00feon we a sculon  \u00a0 \u00a0 \u00a0 \u00a0  idle lustas,", "756": "synwunde forseon,  \u00a0 \u00a0 \u00a0 \u00a0  ond \u00fe\u00e6s sellran gefeon.", "757": "Habba\u00f0 we us to frofre  \u00a0 \u00a0 \u00a0 \u00a0  f\u00e6der on roderum", "758": "\u00e6lmeahtigne.  \u00a0 \u00a0 \u00a0 \u00a0  He his aras \u00feonan,", "759": "halig of heah\u00f0u,  \u00a0 \u00a0 \u00a0 \u00a0  hider onsende\u00f0,", "760": "\u00fea us gescilda\u00fe  \u00a0 \u00a0 \u00a0 \u00a0  wi\u00f0 sce\u00fe\u00feendra", "761": "<b>eglum</b> earhfarum,  \u00a0 \u00a0 \u00a0 \u00a0  \u00fei l\u00e6s unholdan", "762": "wunde gewyrcen,  \u00a0 \u00a0 \u00a0 \u00a0  \u00feonne wrohtbora", "763": "in folc godes  \u00a0 \u00a0 \u00a0 \u00a0  for\u00f0 onsende\u00f0", "764": "of his br\u00e6gdbogan  \u00a0 \u00a0 \u00a0 \u00a0  biterne str\u00e6l.", "765": "For\u00feon we f\u00e6ste sculon  \u00a0 \u00a0 \u00a0 \u00a0  wi\u00f0 \u00feam f\u00e6rscyte", "766": "symle w\u00e6rlice  \u00a0 \u00a0 \u00a0 \u00a0  wearde healdan,", "767": "\u00fey l\u00e6s se attres ord  \u00a0 \u00a0 \u00a0 \u00a0  in gebuge,", "768": "biter bordgelac,  \u00a0 \u00a0 \u00a0 \u00a0  under banlocan,", "769": "feonda f\u00e6rsearo.  \u00a0 \u00a0 \u00a0 \u00a0  \u00fe\u00e6t bi\u00f0 frecne wund,", "770": "blatast benna.  \u00a0 \u00a0 \u00a0 \u00a0  Utan us beorgan \u00fea,", "771": "\u00feenden we on eor\u00f0an  \u00a0 \u00a0 \u00a0 \u00a0  eard weardien;", "772": "utan us to f\u00e6der  \u00a0 \u00a0 \u00a0 \u00a0  freo\u00fea wilnian,", "773": "biddan bearn godes  \u00a0 \u00a0 \u00a0 \u00a0  ond \u00feone bli\u00f0an g\u00e6st", "774": "\u00fe\u00e6t he us gescilde  \u00a0 \u00a0 \u00a0 \u00a0  wi\u00f0 scea\u00fean w\u00e6pnum,", "775": "la\u00fera lygesearwum,  \u00a0 \u00a0 \u00a0 \u00a0  se us lif forgeaf,", "776": "leomu, lic ond g\u00e6st.  \u00a0 \u00a0 \u00a0 \u00a0  Si him lof symle", "777": "\u00feurh woruld worulda,  \u00a0 \u00a0 \u00a0 \u00a0  wuldor on heofnum.", "778": "Ne \u00feearf him ondr\u00e6dan  \u00a0 \u00a0 \u00a0 \u00a0  deofla str\u00e6las", "779": "\u00e6nig on eor\u00f0an  \u00a0 \u00a0 \u00a0 \u00a0  \u00e6lda cynnes,", "780": "gromra garfare,  \u00a0 \u00a0 \u00a0 \u00a0  gif hine god scilde\u00fe,", "781": "dugu\u00f0a dryhten.  \u00a0 \u00a0 \u00a0 \u00a0  Is \u00feam dome neah", "782": "\u00fe\u00e6t we gelice sceolon  \u00a0 \u00a0 \u00a0 \u00a0  leanum hleotan,", "783": "swa we widefeorh  \u00a0 \u00a0 \u00a0 \u00a0  weorcum hlodun", "784": "geond sidne grund.  \u00a0 \u00a0 \u00a0 \u00a0  Us secga\u00f0 bec", "785": "hu \u00e6t \u00e6restan  \u00a0 \u00a0 \u00a0 \u00a0  eadmod astag", "786": "in middangeard  \u00a0 \u00a0 \u00a0 \u00a0  m\u00e6gna goldhord,", "787": "in f\u00e6mnan f\u00e6\u00f0m  \u00a0 \u00a0 \u00a0 \u00a0  freobearn godes,", "788": "halig of heah\u00feu.  \u00a0 \u00a0 \u00a0 \u00a0  Huru ic wene me", "789": "ond eac ondr\u00e6de  \u00a0 \u00a0 \u00a0 \u00a0  dom <b>\u00f0y</b> re\u00feran,", "790": "\u00f0onne eft cyme\u00f0  \u00a0 \u00a0 \u00a0 \u00a0  engla \u00feeoden,", "791": "\u00fee ic ne heold teala  \u00a0 \u00a0 \u00a0 \u00a0  \u00fe\u00e6t me h\u00e6lend min", "792": "on bocum bibead.  \u00a0 \u00a0 \u00a0 \u00a0  Ic \u00fe\u00e6s brogan sceal", "793": "geseon synwr\u00e6ce,  \u00a0 \u00a0 \u00a0 \u00a0  \u00fe\u00e6s \u00fee ic so\u00f0 talge,", "794": "\u00fe\u00e6r monig beo\u00f0  \u00a0 \u00a0 \u00a0 \u00a0  on gemot <b>l\u00e6ded</b>", "795": "fore onsyne  \u00a0 \u00a0 \u00a0 \u00a0  eces deman.", "796": "\u00feonne \u16b3 cwaca\u00f0,  \u00a0 \u00a0 \u00a0 \u00a0  gehyre\u00f0 cyning m\u00e6\u00f0lan,", "797": "rodera ryhtend,  \u00a0 \u00a0 \u00a0 \u00a0  sprecan re\u00fee word", "798": "\u00feam \u00fee him \u00e6r in worulde  \u00a0 \u00a0 \u00a0 \u00a0  wace hyrdon,", "799": "\u00feendan \u16a3 ond \u16be  \u00a0 \u00a0 \u00a0 \u00a0  y\u00feast meahtan", "800": "frofre findan.  \u00a0 \u00a0 \u00a0 \u00a0  \u00fe\u00e6r sceal forht monig", "801": "on \u00feam wongstede  \u00a0 \u00a0 \u00a0 \u00a0  werig bidan", "802": "hw\u00e6t him \u00e6fter d\u00e6dum  \u00a0 \u00a0 \u00a0 \u00a0  deman wille", "803": "wra\u00fera wita.  \u00a0 \u00a0 \u00a0 \u00a0  Bi\u00fe se \u16b9 sc\u00e6cen", "804": "eor\u00fean fr\u00e6twa.  \u00a0 \u00a0 \u00a0 \u00a0  \u16a2 w\u00e6s longe", "805": "\u16da flodum bilocen,  \u00a0 \u00a0 \u00a0 \u00a0  lifwynna d\u00e6l,", "806": "\u16c7 on foldan.  \u00a0 \u00a0 \u00a0 \u00a0  \u00feonne fr\u00e6twe sculon", "807": "byrnan on b\u00e6le;  \u00a0 \u00a0 \u00a0 \u00a0  blac rasette\u00f0", "808": "recen reada leg,  \u00a0 \u00a0 \u00a0 \u00a0  re\u00fee scri\u00fee\u00f0", "809": "geond woruld wide.  \u00a0 \u00a0 \u00a0 \u00a0  Wongas hreosa\u00f0,", "810": "burgstede bersta\u00f0.  \u00a0 \u00a0 \u00a0 \u00a0  Brond bi\u00f0 on tyhte,", "811": "\u00e6le\u00f0 ealdgestreon  \u00a0 \u00a0 \u00a0 \u00a0  unmurnlice,", "812": "g\u00e6sta gifrast,  \u00a0 \u00a0 \u00a0 \u00a0  \u00fe\u00e6t geo guman heoldan,", "813": "\u00feenden him on eor\u00fean  \u00a0 \u00a0 \u00a0 \u00a0  onmedla w\u00e6s.", "814": "For\u00feon ic leofra gehwone  \u00a0 \u00a0 \u00a0 \u00a0  l\u00e6ran wille", "815": "\u00fe\u00e6t he ne ag\u00e6le  \u00a0 \u00a0 \u00a0 \u00a0  g\u00e6stes \u00feearfe,", "816": "ne on gylp geote,  \u00a0 \u00a0 \u00a0 \u00a0  \u00feenden god wille", "817": "\u00fe\u00e6t he her in worulde  \u00a0 \u00a0 \u00a0 \u00a0  wunian mote,", "818": "somed si\u00feian  \u00a0 \u00a0 \u00a0 \u00a0  sawel in lice,", "819": "in \u00feam g\u00e6sthofe.  \u00a0 \u00a0 \u00a0 \u00a0  Scyle gumena gehwylc", "820": "on his geardagum  \u00a0 \u00a0 \u00a0 \u00a0  georne bi\u00feencan", "821": "\u00fe\u00e6t us milde bicwom  \u00a0 \u00a0 \u00a0 \u00a0  meahta waldend", "822": "\u00e6t \u00e6restan  \u00a0 \u00a0 \u00a0 \u00a0  \u00feurh \u00fe\u00e6s engles word.", "823": "Bi\u00f0 nu eorneste  \u00a0 \u00a0 \u00a0 \u00a0  \u00feonne eft cyme\u00f0,", "824": "re\u00f0e ond ryhtwis.  \u00a0 \u00a0 \u00a0 \u00a0  Rodor bi\u00f0 onhrered,", "825": "ond \u00feas miclan gemetu  \u00a0 \u00a0 \u00a0 \u00a0  middangeardes", "826": "<b>beofia\u00f0</b> \u00feonne.  \u00a0 \u00a0 \u00a0 \u00a0  Beorht cyning leana\u00f0", "827": "\u00fe\u00e6s \u00fee hy on eor\u00fean  \u00a0 \u00a0 \u00a0 \u00a0  eargum d\u00e6dum", "828": "lifdon leahtrum fa.  \u00a0 \u00a0 \u00a0 \u00a0  \u00fe\u00e6s hi longe sculon", "829": "fer\u00f0werige onfon  \u00a0 \u00a0 \u00a0 \u00a0  in fyrba\u00f0e,", "830": "w\u00e6lmum biwrecene,  \u00a0 \u00a0 \u00a0 \u00a0  wra\u00felic ondlean,", "831": "\u00feonne m\u00e6gna cyning  \u00a0 \u00a0 \u00a0 \u00a0  on gemot cyme\u00f0,", "832": "\u00ferymma m\u00e6ste.  \u00a0 \u00a0 \u00a0 \u00a0  \u00feeodegsa bi\u00f0", "833": "hlud gehyred  \u00a0 \u00a0 \u00a0 \u00a0  bi heofonwoman,", "834": "cwaniendra cirm,  \u00a0 \u00a0 \u00a0 \u00a0  cerge reota\u00f0", "835": "fore onsyne  \u00a0 \u00a0 \u00a0 \u00a0  eces deman,", "836": "\u00fea \u00fee hyra weorcum  \u00a0 \u00a0 \u00a0 \u00a0  wace truwia\u00f0.", "837": "\u00f0\u00e6r bi\u00fe o\u00f0ywed  \u00a0 \u00a0 \u00a0 \u00a0  egsa mara", "838": "\u00feonne from frumgesceape  \u00a0 \u00a0 \u00a0 \u00a0  gefr\u00e6gen wurde", "839": "\u00e6fre on eor\u00f0an.  \u00a0 \u00a0 \u00a0 \u00a0  \u00fe\u00e6r bi\u00f0 \u00e6ghwylcum", "840": "synwyrcendra  \u00a0 \u00a0 \u00a0 \u00a0  on \u00fea snudan tid", "841": "leofra micle  \u00a0 \u00a0 \u00a0 \u00a0  \u00feonne eall \u00feeos l\u00e6ne gesceaft,", "842": "\u00fe\u00e6r he hine sylfne  \u00a0 \u00a0 \u00a0 \u00a0  on \u00feam sige\u00fereate", "843": "behydan m\u00e6ge,  \u00a0 \u00a0 \u00a0 \u00a0  \u00feonne herga fruma,", "844": "\u00e6\u00feelinga ord,  \u00a0 \u00a0 \u00a0 \u00a0  eallum deme\u00f0,", "845": "leofum ge la\u00f0um,  \u00a0 \u00a0 \u00a0 \u00a0  lean \u00e6fter ryhte,", "846": "\u00feeoda gehwylcre.  \u00a0 \u00a0 \u00a0 \u00a0  Is us \u00feearf micel", "847": "\u00fe\u00e6t we g\u00e6stes wlite  \u00a0 \u00a0 \u00a0 \u00a0  \u00e6r \u00feam gryrebrogan", "848": "on \u00feas g\u00e6snan tid  \u00a0 \u00a0 \u00a0 \u00a0  georne bi\u00feencen.", "849": "Nu is \u00feon gelicost  \u00a0 \u00a0 \u00a0 \u00a0  swa we on laguflode", "850": "ofer cald w\u00e6ter  \u00a0 \u00a0 \u00a0 \u00a0  ceolum li\u00f0an", "851": "geond sidne s\u00e6,  \u00a0 \u00a0 \u00a0 \u00a0  sundhengestum,", "852": "flodwudu fergen.  \u00a0 \u00a0 \u00a0 \u00a0  Is \u00fe\u00e6t frecne stream", "853": "y\u00f0a oferm\u00e6ta  \u00a0 \u00a0 \u00a0 \u00a0  \u00fee we her on laca\u00f0", "854": "geond \u00feas wacan woruld,  \u00a0 \u00a0 \u00a0 \u00a0  windge holmas", "855": "ofer deop gelad.  \u00a0 \u00a0 \u00a0 \u00a0  W\u00e6s se drohta\u00f0 strong", "856": "\u00e6r\u00feon we to londe  \u00a0 \u00a0 \u00a0 \u00a0  geliden h\u00e6fdon", "857": "ofer hreone hrycg.  \u00a0 \u00a0 \u00a0 \u00a0  \u00fea us help bicwom,", "858": "\u00fe\u00e6t us to h\u00e6lo  \u00a0 \u00a0 \u00a0 \u00a0  hy\u00fee gel\u00e6dde,", "859": "godes g\u00e6stsunu,  \u00a0 \u00a0 \u00a0 \u00a0  ond us giefe sealde", "860": "\u00fe\u00e6t we oncnawan magun  \u00a0 \u00a0 \u00a0 \u00a0  ofer ceoles bord", "861": "hw\u00e6r we s\u00e6lan sceolon  \u00a0 \u00a0 \u00a0 \u00a0  sundhengestas,", "862": "ealde y\u00f0mearas,  \u00a0 \u00a0 \u00a0 \u00a0  ancrum f\u00e6ste.", "863": "Utan us to \u00fe\u00e6re hy\u00f0e  \u00a0 \u00a0 \u00a0 \u00a0  hyht sta\u00feelian,", "864": "\u00f0a us gerymde  \u00a0 \u00a0 \u00a0 \u00a0  rodera waldend,", "865": "halge on heah\u00feu,  \u00a0 \u00a0 \u00a0 \u00a0  \u00fea he heofonum astag.", "866": "\u00f0onne mid fere  \u00a0 \u00a0 \u00a0 \u00a0  foldbuende", "867": "se micla d\u00e6g  \u00a0 \u00a0 \u00a0 \u00a0  meahtan dryhtnes", "868": "\u00e6t midre niht  \u00a0 \u00a0 \u00a0 \u00a0  m\u00e6gne bihl\u00e6me\u00f0,", "869": "scire gesceafte,  \u00a0 \u00a0 \u00a0 \u00a0  swa oft scea\u00f0a f\u00e6cne,", "870": "\u00feeof \u00feristlice,  \u00a0 \u00a0 \u00a0 \u00a0  \u00fee on \u00feystre fare\u00f0,", "871": "on sweartre niht,  \u00a0 \u00a0 \u00a0 \u00a0  sorglease h\u00e6le\u00f0", "872": "semninga forfeh\u00f0  \u00a0 \u00a0 \u00a0 \u00a0  sl\u00e6pe gebundne,", "873": "eorlas ungearwe  \u00a0 \u00a0 \u00a0 \u00a0  yfles gen\u00e6ge\u00f0.", "874": "Swa on Syne beorg  \u00a0 \u00a0 \u00a0 \u00a0  somod up cyme\u00f0", "875": "m\u00e6genfolc micel,  \u00a0 \u00a0 \u00a0 \u00a0  meotude getrywe,", "876": "beorht ond bli\u00fee.  \u00a0 \u00a0 \u00a0 \u00a0  Him weor\u00fee\u00f0 bl\u00e6d gifen!", "877": "\u00feonne from feowerum  \u00a0 \u00a0 \u00a0 \u00a0  foldan sceatum,", "878": "\u00feam ytemestum  \u00a0 \u00a0 \u00a0 \u00a0  eor\u00fean rices,", "879": "englas \u00e6lbeorhte  \u00a0 \u00a0 \u00a0 \u00a0  on efen blawa\u00f0", "880": "byman on brehtme.  \u00a0 \u00a0 \u00a0 \u00a0  Beofa\u00f0 middangeard,", "881": "hruse under h\u00e6le\u00feum.  \u00a0 \u00a0 \u00a0 \u00a0  Hlyda\u00f0 tosomne,", "882": "trume ond torhte,  \u00a0 \u00a0 \u00a0 \u00a0  wi\u00f0 tungla gong,", "883": "singa\u00f0 ond swinsia\u00fe  \u00a0 \u00a0 \u00a0 \u00a0  su\u00fean ond nor\u00fean,", "884": "eastan ond westan,  \u00a0 \u00a0 \u00a0 \u00a0  ofer <b>ealle</b> gesceaft.", "885": "Wecca\u00f0 of dea\u00f0e  \u00a0 \u00a0 \u00a0 \u00a0  dryhtgumena bearn,", "886": "eall monna cynn,  \u00a0 \u00a0 \u00a0 \u00a0  to meotudsceafte", "887": "egeslic of \u00fe\u00e6re ealdan moldan,  \u00a0 \u00a0 \u00a0 \u00a0  hata\u00f0 hy upp astandan", "888": "sneome of sl\u00e6pe \u00fey f\u00e6stan.  \u00a0 \u00a0 \u00a0 \u00a0  \u00fe\u00e6r mon m\u00e6g sorgende folc", "889": "gehyran hygegeomor,  \u00a0 \u00a0 \u00a0 \u00a0  hearde gefysed,", "890": "cearum cwi\u00feende  \u00a0 \u00a0 \u00a0 \u00a0  cwicra gewyrhtu,", "891": "forhte af\u00e6rde.  \u00a0 \u00a0 \u00a0 \u00a0  \u00fe\u00e6t bi\u00f0 foretacna m\u00e6st", "892": "\u00feara \u00fee \u00e6r o\u00fe\u00fee si\u00f0  \u00a0 \u00a0 \u00a0 \u00a0  \u00e6fre gewurde", "893": "monnum o\u00feywed,  \u00a0 \u00a0 \u00a0 \u00a0  \u00fe\u00e6r gemengde beo\u00f0", "894": "onh\u00e6lo gelac  \u00a0 \u00a0 \u00a0 \u00a0  engla ond deofla,", "895": "beorhtra ond blacra.  \u00a0 \u00a0 \u00a0 \u00a0  Weor\u00fee\u00f0 bega cyme,", "896": "hwitra ond sweartra,  \u00a0 \u00a0 \u00a0 \u00a0  swa him is ham sceapen", "897": "ungelice,  \u00a0 \u00a0 \u00a0 \u00a0  englum ond deoflum.", "898": "\u00feonne semninga  \u00a0 \u00a0 \u00a0 \u00a0  on Syne beorg", "899": "su\u00feaneastan  \u00a0 \u00a0 \u00a0 \u00a0  sunnan leoma", "900": "cyme\u00f0 of scyppende  \u00a0 \u00a0 \u00a0 \u00a0  scynan leohtor", "901": "\u00feonne hit men m\u00e6gen  \u00a0 \u00a0 \u00a0 \u00a0  modum ahycgan,", "902": "beorhte blican,  \u00a0 \u00a0 \u00a0 \u00a0  \u00feonne bearn godes", "903": "\u00feurh heofona gehleodu  \u00a0 \u00a0 \u00a0 \u00a0  hider o\u00f0ywe\u00f0.", "904": "Cyme\u00f0 wundorlic  \u00a0 \u00a0 \u00a0 \u00a0  Cristes onsyn,", "905": "\u00e6\u00feelcyninges wlite,  \u00a0 \u00a0 \u00a0 \u00a0  eastan fram roderum,", "906": "on sefan swete  \u00a0 \u00a0 \u00a0 \u00a0  sinum folce,", "907": "biter bealofullum,  \u00a0 \u00a0 \u00a0 \u00a0  gebleod wundrum,", "908": "eadgum ond earmum  \u00a0 \u00a0 \u00a0 \u00a0  ungelice.", "909": "He bi\u00f0 \u00feam godum  \u00a0 \u00a0 \u00a0 \u00a0  gl\u00e6dmod on gesih\u00fee,", "910": "wlitig, wynsumlic,  \u00a0 \u00a0 \u00a0 \u00a0  weorude \u00feam halgan,", "911": "on gefean f\u00e6ger,  \u00a0 \u00a0 \u00a0 \u00a0  freond ond leoft\u00e6l,", "912": "lufsum ond li\u00fee  \u00a0 \u00a0 \u00a0 \u00a0  leofum monnum", "913": "to sceawianne  \u00a0 \u00a0 \u00a0 \u00a0  \u00feone scynan wlite,", "914": "we\u00f0ne mid willum,  \u00a0 \u00a0 \u00a0 \u00a0  waldendes cyme,", "915": "m\u00e6gencyninges,  \u00a0 \u00a0 \u00a0 \u00a0  \u00feam \u00fee him on mode \u00e6r", "916": "wordum ond weorcum  \u00a0 \u00a0 \u00a0 \u00a0  wel gecwemdun.", "917": "He bi\u00f0 \u00feam yflum  \u00a0 \u00a0 \u00a0 \u00a0  egeslic ond grimlic", "918": "to geseonne,  \u00a0 \u00a0 \u00a0 \u00a0  synnegum monnum,", "919": "\u00feam \u00fe\u00e6r mid firenum cuma\u00f0,  \u00a0 \u00a0 \u00a0 \u00a0  for\u00f0 forworhte.", "920": "\u00fe\u00e6t m\u00e6g wites to wearninga  \u00a0 \u00a0 \u00a0 \u00a0  \u00feam \u00fee hafa\u00f0 wisne ge\u00feoht,", "921": "\u00fe\u00e6t se him eallunga  \u00a0 \u00a0 \u00a0 \u00a0  owiht ne ondr\u00e6de\u00f0,", "922": "se for \u00f0\u00e6re onsyne  \u00a0 \u00a0 \u00a0 \u00a0  egsan ne weor\u00fee\u00f0", "923": "forht on fer\u00f0e,  \u00a0 \u00a0 \u00a0 \u00a0  \u00feonne he frean gesih\u00f0", "924": "ealra gesceafta  \u00a0 \u00a0 \u00a0 \u00a0  ondweardne faran", "925": "mid m\u00e6genwundrum  \u00a0 \u00a0 \u00a0 \u00a0  mongum to \u00feinge,", "926": "ond him on healfa <b>gehwone</b>  \u00a0 \u00a0 \u00a0 \u00a0  heofonengla \u00fereat", "927": "ymbutan fara\u00f0,  \u00a0 \u00a0 \u00a0 \u00a0  \u00e6lbeorhtra scolu,", "928": "hergas haligra,  \u00a0 \u00a0 \u00a0 \u00a0  heapum geneahhe.", "929": "Dyne\u00f0 deop gesceaft,  \u00a0 \u00a0 \u00a0 \u00a0  ond fore dryhtne f\u00e6re\u00f0", "930": "w\u00e6lmfyra m\u00e6st  \u00a0 \u00a0 \u00a0 \u00a0  ofer widne grund.", "931": "Hlemme\u00f0 hata leg,  \u00a0 \u00a0 \u00a0 \u00a0  heofonas bersta\u00f0,", "932": "trume ond torhte,  \u00a0 \u00a0 \u00a0 \u00a0  tungol ofhreosa\u00f0.", "933": "\u00feonne weor\u00fee\u00f0 sunne  \u00a0 \u00a0 \u00a0 \u00a0  sweart gewended", "934": "on blodes hiw,  \u00a0 \u00a0 \u00a0 \u00a0  seo \u00f0e beorhte scan", "935": "ofer \u00e6rworuld  \u00a0 \u00a0 \u00a0 \u00a0  \u00e6lda bearnum;", "936": "mona \u00fe\u00e6t sylfe,  \u00a0 \u00a0 \u00a0 \u00a0  \u00fee \u00e6r moncynne", "937": "nihtes lyhte,  \u00a0 \u00a0 \u00a0 \u00a0  ni\u00feer gehreose\u00f0", "938": "ond steorran swa some  \u00a0 \u00a0 \u00a0 \u00a0  streda\u00f0 of heofone,", "939": "\u00feurh \u00f0a strongan lyft  \u00a0 \u00a0 \u00a0 \u00a0  stormum abeatne.", "940": "Wile \u00e6lmihtig  \u00a0 \u00a0 \u00a0 \u00a0  mid his engla gedryht,", "941": "m\u00e6gencyninga meotod,  \u00a0 \u00a0 \u00a0 \u00a0  on gemot cuman,", "942": "\u00ferymf\u00e6st \u00feeoden.  \u00a0 \u00a0 \u00a0 \u00a0  Bi\u00f0 \u00fe\u00e6r his \u00feegna eac", "943": "hre\u00feeadig heap.  \u00a0 \u00a0 \u00a0 \u00a0  Halge sawle", "944": "mid hyra frean fara\u00f0,  \u00a0 \u00a0 \u00a0 \u00a0  \u00feonne folca weard", "945": "\u00feurh egsan \u00ferea  \u00a0 \u00a0 \u00a0 \u00a0  eor\u00f0an m\u00e6g\u00f0e", "946": "sylfa gesece\u00f0.  \u00a0 \u00a0 \u00a0 \u00a0  Weor\u00fee\u00f0 geond sidne grund", "947": "hlud gehyred  \u00a0 \u00a0 \u00a0 \u00a0  heofonbyman stefn,", "948": "ond on seofon healfa  \u00a0 \u00a0 \u00a0 \u00a0  swoga\u00f0 windas,", "949": "blawa\u00f0 brecende  \u00a0 \u00a0 \u00a0 \u00a0  bearhtma m\u00e6ste,", "950": "wecca\u00f0 ond wonia\u00f0  \u00a0 \u00a0 \u00a0 \u00a0  woruld mid storme,", "951": "fylla\u00f0 mid <b>fere</b>  \u00a0 \u00a0 \u00a0 \u00a0  foldan gesceafte.", "952": "\u00f0onne heard gebrec,  \u00a0 \u00a0 \u00a0 \u00a0  hlud, unm\u00e6te,", "953": "swar ond swi\u00f0lic,  \u00a0 \u00a0 \u00a0 \u00a0  swegdynna m\u00e6st,", "954": "\u00e6ldum egeslic,  \u00a0 \u00a0 \u00a0 \u00a0  eawed weor\u00fee\u00f0.", "955": "\u00fe\u00e6r m\u00e6gen werge  \u00a0 \u00a0 \u00a0 \u00a0  monna cynnes", "956": "wornum hweorfa\u00f0  \u00a0 \u00a0 \u00a0 \u00a0  on widne leg,", "957": "\u00fea \u00fe\u00e6r cwice mete\u00f0  \u00a0 \u00a0 \u00a0 \u00a0  cwelmende fyr,", "958": "sume up, sume ni\u00feer,  \u00a0 \u00a0 \u00a0 \u00a0  \u00e6ldes fulle.", "959": "\u00feonne bi\u00f0 untweo  \u00a0 \u00a0 \u00a0 \u00a0  \u00fe\u00e6t \u00fe\u00e6r Adames", "960": "cyn, cearena full,  \u00a0 \u00a0 \u00a0 \u00a0  cwi\u00fee\u00f0 <b>gesargad,</b>", "961": "nales fore lytlum,  \u00a0 \u00a0 \u00a0 \u00a0  leode geomre,", "962": "ac fore \u00feam m\u00e6stan  \u00a0 \u00a0 \u00a0 \u00a0  m\u00e6genearfe\u00feum,", "963": "\u00f0onne eall \u00fereo  \u00a0 \u00a0 \u00a0 \u00a0  on efen nime\u00f0", "964": "won fyres w\u00e6lm  \u00a0 \u00a0 \u00a0 \u00a0  wide tosomne,", "965": "se swearta lig,  \u00a0 \u00a0 \u00a0 \u00a0  s\u00e6s mid hyra fiscum,", "966": "eor\u00fean mid hire beorgum,  \u00a0 \u00a0 \u00a0 \u00a0  ond upheofon", "967": "torhtne mid his tunglum.  \u00a0 \u00a0 \u00a0 \u00a0  Teonleg somod", "968": "\u00fery\u00feum b\u00e6rne\u00f0  \u00a0 \u00a0 \u00a0 \u00a0  \u00fereo eal on an", "969": "grimme tog\u00e6dre.  \u00a0 \u00a0 \u00a0 \u00a0  Grorna\u00f0 gesargad", "970": "eal middangeard  \u00a0 \u00a0 \u00a0 \u00a0  on \u00fea m\u00e6ran tid.", "971": "Swa se gifra g\u00e6st  \u00a0 \u00a0 \u00a0 \u00a0  grundas geondsece\u00f0;", "972": "hi\u00feende leg  \u00a0 \u00a0 \u00a0 \u00a0  heahgetimbro", "973": "fylle\u00f0 on foldwong  \u00a0 \u00a0 \u00a0 \u00a0  fyres egsan,", "974": "widm\u00e6re bl\u00e6st  \u00a0 \u00a0 \u00a0 \u00a0  woruld mid ealle,", "975": "hat, heorogifre.  \u00a0 \u00a0 \u00a0 \u00a0  Hreosa\u00f0 geneahhe", "976": "tobrocene burgweallas.  \u00a0 \u00a0 \u00a0 \u00a0  Beorgas gemelta\u00f0", "977": "ond heahcleofu,  \u00a0 \u00a0 \u00a0 \u00a0  <b>\u00fea</b> wi\u00f0 holme \u00e6r", "978": "f\u00e6ste wi\u00f0 flodum  \u00a0 \u00a0 \u00a0 \u00a0  foldan <b>sceldun,</b>", "979": "sti\u00f0 ond st\u00e6\u00f0f\u00e6st,  \u00a0 \u00a0 \u00a0 \u00a0  sta\u00feelas wi\u00f0 w\u00e6ge,", "980": "w\u00e6tre windendum.  \u00a0 \u00a0 \u00a0 \u00a0  \u00feonne wihta gehwylce,", "981": "deora ond fugla,  \u00a0 \u00a0 \u00a0 \u00a0  dea\u00f0leg nime\u00f0,", "982": "f\u00e6re\u00f0 \u00e6fter foldan  \u00a0 \u00a0 \u00a0 \u00a0  fyrswearta leg,", "983": "weallende wiga.  \u00a0 \u00a0 \u00a0 \u00a0  Swa \u00e6r w\u00e6ter fleowan,", "984": "flodas afysde,  \u00a0 \u00a0 \u00a0 \u00a0  \u00feonne on fyrba\u00f0e", "985": "swela\u00f0 s\u00e6fiscas;  \u00a0 \u00a0 \u00a0 \u00a0  sundes getw\u00e6fde", "986": "w\u00e6gdeora gehwylc  \u00a0 \u00a0 \u00a0 \u00a0  werig swelte\u00f0,", "987": "byrne\u00fe w\u00e6ter swa weax.  \u00a0 \u00a0 \u00a0 \u00a0  \u00fe\u00e6r bi\u00f0 wundra ma", "988": "\u00feonne hit \u00e6nig on mode  \u00a0 \u00a0 \u00a0 \u00a0  m\u00e6ge a\u00feencan,", "989": "hu \u00fe\u00e6t gestun ond se storm  \u00a0 \u00a0 \u00a0 \u00a0  ond seo stronge lyft", "990": "breca\u00f0 brade gesceaft.  \u00a0 \u00a0 \u00a0 \u00a0  Beornas greta\u00f0,", "991": "wepa\u00f0 wanende  \u00a0 \u00a0 \u00a0 \u00a0  wergum stefnum,", "992": "heane, hygegeomre,  \u00a0 \u00a0 \u00a0 \u00a0  hreowum gedreahte.", "993": "Seo\u00fee\u00f0 swearta leg  \u00a0 \u00a0 \u00a0 \u00a0  synne on fordonum,", "994": "ond goldfr\u00e6twe  \u00a0 \u00a0 \u00a0 \u00a0  gleda forswelga\u00f0,", "995": "eall \u00e6rgestreon  \u00a0 \u00a0 \u00a0 \u00a0  e\u00feelcyninga.", "996": "\u00f0\u00e6r bi\u00f0 cirm ond cearu,  \u00a0 \u00a0 \u00a0 \u00a0  ond cwicra gewin,", "997": "gehreow ond hlud wop  \u00a0 \u00a0 \u00a0 \u00a0  bi heofonwoman,", "998": "earmlic \u00e6lda gedreag.  \u00a0 \u00a0 \u00a0 \u00a0  \u00feonan \u00e6nig ne m\u00e6g,", "999": "firend\u00e6dum fah,  \u00a0 \u00a0 \u00a0 \u00a0  fri\u00f0 gewinnan,", "1000": "legbryne losian  \u00a0 \u00a0 \u00a0 \u00a0  londes ower,", "1001": "ac \u00fe\u00e6t fyr nime\u00f0  \u00a0 \u00a0 \u00a0 \u00a0  \u00feurh foldan gehw\u00e6t,", "1002": "gr\u00e6fe\u00f0 grimlice,  \u00a0 \u00a0 \u00a0 \u00a0  georne asece\u00f0", "1003": "innan ond utan  \u00a0 \u00a0 \u00a0 \u00a0  eor\u00f0an sceatas,", "1004": "o\u00fe\u00fe\u00e6t eall hafa\u00f0  \u00a0 \u00a0 \u00a0 \u00a0  \u00e6ldes leoma", "1005": "woruldwidles wom  \u00a0 \u00a0 \u00a0 \u00a0  w\u00e6lme forb\u00e6rned.", "1006": "\u00f0onne mihtig god  \u00a0 \u00a0 \u00a0 \u00a0  on \u00feone m\u00e6ran beorg", "1007": "mid \u00fey m\u00e6stan  \u00a0 \u00a0 \u00a0 \u00a0  m\u00e6gen\u00ferymme cyme\u00f0,", "1008": "heofonengla cyning,  \u00a0 \u00a0 \u00a0 \u00a0  halig scine\u00f0,", "1009": "wuldorlic ofer weredum,  \u00a0 \u00a0 \u00a0 \u00a0  waldende god,", "1010": "ond hine ymbutan  \u00a0 \u00a0 \u00a0 \u00a0  \u00e6\u00feeldugu\u00f0 betast,", "1011": "halge herefe\u00f0an,  \u00a0 \u00a0 \u00a0 \u00a0  hlutre blica\u00f0,", "1012": "eadig engla gedryht.  \u00a0 \u00a0 \u00a0 \u00a0  Inge\u00feoncum", "1013": "forhte beofia\u00f0  \u00a0 \u00a0 \u00a0 \u00a0  fore f\u00e6der egsan.", "1014": "For\u00feon nis \u00e6nig wundor  \u00a0 \u00a0 \u00a0 \u00a0  hu him woruldmonna", "1015": "seo uncl\u00e6ne gecynd,  \u00a0 \u00a0 \u00a0 \u00a0  cearum sorgende,", "1016": "hearde ondrede,  \u00a0 \u00a0 \u00a0 \u00a0  \u00f0onne sio halge gecynd,", "1017": "hwit ond heofonbeorht,  \u00a0 \u00a0 \u00a0 \u00a0  heagengla m\u00e6gen,", "1018": "for \u00f0\u00e6re onsyne beo\u00f0  \u00a0 \u00a0 \u00a0 \u00a0  egsan afyrhte,", "1019": "bida\u00f0 beofiende  \u00a0 \u00a0 \u00a0 \u00a0  beorhte gesceafte", "1020": "dryhtnes domes.  \u00a0 \u00a0 \u00a0 \u00a0  Daga egeslicast", "1021": "weor\u00fee\u00f0 in worulde,  \u00a0 \u00a0 \u00a0 \u00a0  \u00feonne wuldorcyning", "1022": "\u00feurh \u00ferym \u00ferea\u00f0  \u00a0 \u00a0 \u00a0 \u00a0  \u00feeoda gehwylce,", "1023": "hate\u00f0 arisan  \u00a0 \u00a0 \u00a0 \u00a0  reordberende", "1024": "of foldgrafum,  \u00a0 \u00a0 \u00a0 \u00a0  folc anra gehwylc,", "1025": "cuman to gemote  \u00a0 \u00a0 \u00a0 \u00a0  moncynnes gehwone.", "1026": "\u00feonne eall hra\u00f0e  \u00a0 \u00a0 \u00a0 \u00a0  Adames cynn", "1027": "onfeh\u00f0 fl\u00e6sce,  \u00a0 \u00a0 \u00a0 \u00a0  weor\u00fee\u00f0 foldr\u00e6ste", "1028": "eardes \u00e6t ende.  \u00a0 \u00a0 \u00a0 \u00a0  Sceal \u00feonne anra gehwylc", "1029": "fore Cristes cyme  \u00a0 \u00a0 \u00a0 \u00a0  cwic arisan,", "1030": "leo\u00f0um onfon  \u00a0 \u00a0 \u00a0 \u00a0  ond lichoman,", "1031": "edgeong wesan.  \u00a0 \u00a0 \u00a0 \u00a0  Hafa\u00f0 eall on him", "1032": "\u00fe\u00e6s \u00fee he on foldan  \u00a0 \u00a0 \u00a0 \u00a0  in fyrndagum,", "1033": "godes o\u00fe\u00fee gales,  \u00a0 \u00a0 \u00a0 \u00a0  on his g\u00e6ste gehlod,", "1034": "geara gongum,  \u00a0 \u00a0 \u00a0 \u00a0  hafa\u00f0 \u00e6tg\u00e6dre bu,", "1035": "lic ond sawle.  \u00a0 \u00a0 \u00a0 \u00a0  Sceal on leoht cuman", "1036": "sinra weorca wlite  \u00a0 \u00a0 \u00a0 \u00a0  ond worda gemynd", "1037": "ond heortan gehygd  \u00a0 \u00a0 \u00a0 \u00a0  fore heofona cyning.", "1038": "\u00f0onne bi\u00fe geyced  \u00a0 \u00a0 \u00a0 \u00a0  ond geedniwad", "1039": "moncyn \u00feurh meotud.  \u00a0 \u00a0 \u00a0 \u00a0  Micel arise\u00f0", "1040": "dryhtfolc to dome,  \u00a0 \u00a0 \u00a0 \u00a0  si\u00fe\u00fean dea\u00fees bend", "1041": "tolese\u00f0 <b>liffruma.</b>  \u00a0 \u00a0 \u00a0 \u00a0  Lyft bi\u00f0 onb\u00e6rned,", "1042": "hreosa\u00f0 heofonsteorran,  \u00a0 \u00a0 \u00a0 \u00a0  hy\u00fea\u00f0 wide", "1043": "gifre glede,  \u00a0 \u00a0 \u00a0 \u00a0  g\u00e6stas hweorfa\u00f0", "1044": "on ecne eard.  \u00a0 \u00a0 \u00a0 \u00a0  Opene weor\u00fea\u00f0", "1045": "ofer middangeard  \u00a0 \u00a0 \u00a0 \u00a0  monna d\u00e6de.", "1046": "Ne magun hord <b>weras,</b>  \u00a0 \u00a0 \u00a0 \u00a0  heortan ge\u00feohtas,", "1047": "fore waldende  \u00a0 \u00a0 \u00a0 \u00a0  wihte bemi\u00fean.", "1048": "Ne sindon him d\u00e6da dyrne,  \u00a0 \u00a0 \u00a0 \u00a0  ac \u00fe\u00e6r bi\u00f0 dryhtne cu\u00f0", "1049": "on \u00feam miclan d\u00e6ge,  \u00a0 \u00a0 \u00a0 \u00a0  hu monna gehwylc", "1050": "\u00e6r earnode  \u00a0 \u00a0 \u00a0 \u00a0  eces lifes,", "1051": "ond eall ondweard  \u00a0 \u00a0 \u00a0 \u00a0  \u00fe\u00e6t hi \u00e6r o\u00fe\u00fee si\u00f0", "1052": "worhtun in worulde.  \u00a0 \u00a0 \u00a0 \u00a0  Ne bi\u00f0 \u00fe\u00e6r wiht forholen", "1053": "monna gehygda,  \u00a0 \u00a0 \u00a0 \u00a0  ac se m\u00e6ra d\u00e6g", "1054": "hre\u00feerlocena hord,  \u00a0 \u00a0 \u00a0 \u00a0  heortan ge\u00feohtas,", "1055": "ealle \u00e6tywe\u00f0.  \u00a0 \u00a0 \u00a0 \u00a0  \u00e6r sceal ge\u00feencan", "1056": "g\u00e6stes \u00feearfe,  \u00a0 \u00a0 \u00a0 \u00a0  se \u00fee gode mynte\u00f0", "1057": "bringan beorhtne wlite,  \u00a0 \u00a0 \u00a0 \u00a0  \u00feonne bryne costa\u00f0,", "1058": "hat, heorugifre,  \u00a0 \u00a0 \u00a0 \u00a0  hu gehealdne sind", "1059": "sawle wi\u00f0 synnum  \u00a0 \u00a0 \u00a0 \u00a0  fore sigedeman.", "1060": "\u00f0onne sio byman stefen  \u00a0 \u00a0 \u00a0 \u00a0  ond se beorhta segn,", "1061": "ond \u00fe\u00e6t hate fyr  \u00a0 \u00a0 \u00a0 \u00a0  ond seo hea dugu\u00f0,", "1062": "ond se engla \u00ferym  \u00a0 \u00a0 \u00a0 \u00a0  ond se egsan \u00ferea,", "1063": "ond se hearda d\u00e6g  \u00a0 \u00a0 \u00a0 \u00a0  ond seo hea rod,", "1064": "ryht ar\u00e6red  \u00a0 \u00a0 \u00a0 \u00a0  rices to beacne,", "1065": "folcdryht wera  \u00a0 \u00a0 \u00a0 \u00a0  biforan bonna\u00f0,", "1066": "sawla gehwylce  \u00a0 \u00a0 \u00a0 \u00a0  \u00feara \u00fee si\u00f0 o\u00fe\u00fee \u00e6r", "1067": "on lichoman  \u00a0 \u00a0 \u00a0 \u00a0  leo\u00feum onfengen.", "1068": "\u00f0onne weoroda m\u00e6st  \u00a0 \u00a0 \u00a0 \u00a0  fore waldende,", "1069": "ece ond edgeong,  \u00a0 \u00a0 \u00a0 \u00a0  ondweard g\u00e6\u00f0", "1070": "neode ond nyde,  \u00a0 \u00a0 \u00a0 \u00a0  bi noman gehatne,", "1071": "bera\u00f0 breosta hord  \u00a0 \u00a0 \u00a0 \u00a0  fore bearn godes,", "1072": "feores fr\u00e6twe.  \u00a0 \u00a0 \u00a0 \u00a0  Wile f\u00e6der eahtan", "1073": "hu gesunde suna  \u00a0 \u00a0 \u00a0 \u00a0  sawle bringen", "1074": "of \u00feam e\u00f0le  \u00a0 \u00a0 \u00a0 \u00a0  \u00fee hi on lifdon.", "1075": "\u00f0onne beo\u00f0 bealde  \u00a0 \u00a0 \u00a0 \u00a0  \u00fea \u00fee beorhtne wlite", "1076": "meotude bringa\u00f0.  \u00a0 \u00a0 \u00a0 \u00a0  Bi\u00f0 hyra meaht ond gefea", "1077": "swi\u00f0e ges\u00e6liglic  \u00a0 \u00a0 \u00a0 \u00a0  sawlum to gielde,", "1078": "wuldorlean weorca.  \u00a0 \u00a0 \u00a0 \u00a0  Wel is \u00feam \u00fee <b>motun</b>", "1079": "on \u00fea grimman tid  \u00a0 \u00a0 \u00a0 \u00a0  gode lician.", "1080": "\u00fe\u00e6r him sylfe geseo\u00f0  \u00a0 \u00a0 \u00a0 \u00a0  sorga m\u00e6ste,", "1081": "synfa men,  \u00a0 \u00a0 \u00a0 \u00a0  sarigfer\u00f0e.", "1082": "Ne bi\u00f0 him to are  \u00a0 \u00a0 \u00a0 \u00a0  \u00fe\u00e6t \u00fe\u00e6r fore ell\u00feeodum", "1083": "usses dryhtnes rod  \u00a0 \u00a0 \u00a0 \u00a0  ondweard stonde\u00f0,", "1084": "beacna beorhtast,  \u00a0 \u00a0 \u00a0 \u00a0  blode bistemed,", "1085": "heofoncyninges  \u00a0 \u00a0 \u00a0 \u00a0  hlutran dreore,", "1086": "biseon mid swate  \u00a0 \u00a0 \u00a0 \u00a0  \u00fe\u00e6t ofer side gesceaft", "1087": "scire scine\u00f0.  \u00a0 \u00a0 \u00a0 \u00a0  Sceadu beo\u00f0 bidyrned", "1088": "\u00fe\u00e6r se leohta beam  \u00a0 \u00a0 \u00a0 \u00a0  leodum byrhte\u00f0.", "1089": "\u00fe\u00e6t \u00feeah to teonum  \u00a0 \u00a0 \u00a0 \u00a0  <b>geteod</b> weor\u00fee\u00f0,", "1090": "\u00feeodum to \u00ferea,  \u00a0 \u00a0 \u00a0 \u00a0  \u00feam \u00fee \u00feonc gode", "1091": "womwyrcende  \u00a0 \u00a0 \u00a0 \u00a0  wita ne cu\u00feun,", "1092": "\u00fe\u00e6s he on \u00feone halgan beam  \u00a0 \u00a0 \u00a0 \u00a0  ahongen w\u00e6s", "1093": "fore moncynnes  \u00a0 \u00a0 \u00a0 \u00a0  manforwyrhtu,", "1094": "\u00fe\u00e6r he leoflice  \u00a0 \u00a0 \u00a0 \u00a0  lifes ceapode,", "1095": "\u00feeoden moncynne,  \u00a0 \u00a0 \u00a0 \u00a0  on \u00feam d\u00e6ge,", "1096": "mid \u00fey weor\u00f0e,  \u00a0 \u00a0 \u00a0 \u00a0  \u00fee no wom dyde", "1097": "his lichoma  \u00a0 \u00a0 \u00a0 \u00a0  leahtra firena,", "1098": "mid \u00fey usic alysde.  \u00a0 \u00a0 \u00a0 \u00a0  \u00fe\u00e6s he eftlean wile", "1099": "\u00feurh eorneste  \u00a0 \u00a0 \u00a0 \u00a0  ealles <b>gemonian,</b>", "1100": "\u00f0onne sio reade  \u00a0 \u00a0 \u00a0 \u00a0  rod ofer ealle", "1101": "swegle scine\u00f0  \u00a0 \u00a0 \u00a0 \u00a0  on \u00fe\u00e6re sunnan gyld.", "1102": "On \u00fea forhtlice  \u00a0 \u00a0 \u00a0 \u00a0  firenum fordone,", "1103": "swearte synwyrcend,  \u00a0 \u00a0 \u00a0 \u00a0  sorgum wlita\u00f0,", "1104": "geseo\u00f0 him to bealwe  \u00a0 \u00a0 \u00a0 \u00a0  \u00fe\u00e6t him betst bicwom,", "1105": "\u00fe\u00e6r hy hit to gode  \u00a0 \u00a0 \u00a0 \u00a0  ongietan woldan.", "1106": "Ond eac \u00fea ealdan wunde  \u00a0 \u00a0 \u00a0 \u00a0  ond \u00fea openan dolg", "1107": "on hyra dryhtne geseo\u00f0  \u00a0 \u00a0 \u00a0 \u00a0  dreorigfer\u00f0e,", "1108": "swa him mid n\u00e6glum \u00feurhdrifan  \u00a0 \u00a0 \u00a0 \u00a0  ni\u00f0hycgende", "1109": "\u00fea hwitan honda  \u00a0 \u00a0 \u00a0 \u00a0  ond \u00fea halgan fet,", "1110": "ond of his sidan swa some  \u00a0 \u00a0 \u00a0 \u00a0  swat forletan,", "1111": "\u00fe\u00e6r blod ond w\u00e6ter  \u00a0 \u00a0 \u00a0 \u00a0  bu tu \u00e6tsomne", "1112": "ut bicwoman  \u00a0 \u00a0 \u00a0 \u00a0  fore eagna gesyh\u00f0,", "1113": "rinnan fore rincum,  \u00a0 \u00a0 \u00a0 \u00a0  \u00fea he on rode w\u00e6s.", "1114": "Eall \u00feis magon him sylfe  \u00a0 \u00a0 \u00a0 \u00a0  geseon \u00feonne,", "1115": "open, orgete,  \u00a0 \u00a0 \u00a0 \u00a0  \u00fe\u00e6t he for \u00e6lda lufan,", "1116": "firenfremmendra,  \u00a0 \u00a0 \u00a0 \u00a0  fela \u00ferowade.", "1117": "Magun leoda bearn  \u00a0 \u00a0 \u00a0 \u00a0  leohte oncnawan", "1118": "hu hine lygnedon  \u00a0 \u00a0 \u00a0 \u00a0  lease on ge\u00feoncum,", "1119": "hysptun hearmcwidum,  \u00a0 \u00a0 \u00a0 \u00a0  ond on his hleor somod", "1120": "hyra spatl speowdon.  \u00a0 \u00a0 \u00a0 \u00a0  Spr\u00e6con him edwit,", "1121": "ond on \u00feone eadgan  \u00a0 \u00a0 \u00a0 \u00a0  ondwlitan swa some", "1122": "helfuse men  \u00a0 \u00a0 \u00a0 \u00a0  hondum slogun,", "1123": "folmum areahtum  \u00a0 \u00a0 \u00a0 \u00a0  ond fystum eac,", "1124": "ond ymb his heafod  \u00a0 \u00a0 \u00a0 \u00a0  heardne gebigdon", "1125": "beag \u00feyrnenne,  \u00a0 \u00a0 \u00a0 \u00a0  blinde on ge\u00feoncum,", "1126": "dysge ond gedwealde.  \u00a0 \u00a0 \u00a0 \u00a0  Gesegun \u00fea dumban gesceaft,", "1127": "eor\u00f0an ealgrene  \u00a0 \u00a0 \u00a0 \u00a0  ond uprodor,", "1128": "forhte gefelan  \u00a0 \u00a0 \u00a0 \u00a0  frean \u00ferowinga,", "1129": "ond mid cearum cwi\u00f0dun,  \u00a0 \u00a0 \u00a0 \u00a0  \u00feeah hi cwice n\u00e6ron,", "1130": "<b>\u00fea</b> hyra scyppend  \u00a0 \u00a0 \u00a0 \u00a0  scea\u00fean onfengon", "1131": "syngum hondum.  \u00a0 \u00a0 \u00a0 \u00a0  Sunne wear\u00f0 adw\u00e6sced,", "1132": "\u00feream a\u00ferysmed;  \u00a0 \u00a0 \u00a0 \u00a0  \u00fea sio \u00feeod geseah", "1133": "in Hierusalem  \u00a0 \u00a0 \u00a0 \u00a0  godwebba cyst", "1134": "\u00fe\u00e6t \u00e6r \u00f0am halgan  \u00a0 \u00a0 \u00a0 \u00a0  huse sceolde", "1135": "to weor\u00feunga  \u00a0 \u00a0 \u00a0 \u00a0  weorud sceawian;", "1136": "ufan eall forb\u00e6rst  \u00a0 \u00a0 \u00a0 \u00a0  \u00fe\u00e6t hit on eor\u00fean l\u00e6g", "1137": "on twam styccum.  \u00a0 \u00a0 \u00a0 \u00a0  \u00fe\u00e6s temples segl,", "1138": "wundorbleom geworht  \u00a0 \u00a0 \u00a0 \u00a0  to wlite \u00fe\u00e6s huses,", "1139": "sylf slat on tu,  \u00a0 \u00a0 \u00a0 \u00a0  swylce hit seaxes ecg", "1140": "scearp \u00feurhwode.  \u00a0 \u00a0 \u00a0 \u00a0  Scire burstan", "1141": "muras ond stanas  \u00a0 \u00a0 \u00a0 \u00a0  monge \u00e6fter foldan,", "1142": "ond seo eor\u00f0e eac,  \u00a0 \u00a0 \u00a0 \u00a0  egsan myrde,", "1143": "beofode on bearhtme,  \u00a0 \u00a0 \u00a0 \u00a0  ond se brada s\u00e6", "1144": "cy\u00f0de cr\u00e6ftes meaht  \u00a0 \u00a0 \u00a0 \u00a0  ond of clomme br\u00e6c", "1145": "up yrringa  \u00a0 \u00a0 \u00a0 \u00a0  on eor\u00fean f\u00e6\u00f0m,", "1146": "ge on stede scynum  \u00a0 \u00a0 \u00a0 \u00a0  steorran forleton", "1147": "hyra sw\u00e6sne wlite.  \u00a0 \u00a0 \u00a0 \u00a0  On \u00fea sylfan tid", "1148": "heofon hluttre ongeat  \u00a0 \u00a0 \u00a0 \u00a0  hwa hine healice", "1149": "torhtne getremede  \u00a0 \u00a0 \u00a0 \u00a0  tungolgimmum;", "1150": "for\u00feon he his bodan sende,  \u00a0 \u00a0 \u00a0 \u00a0  \u00fea w\u00e6s geboren \u00e6rest", "1151": "gesceafta scircyning.  \u00a0 \u00a0 \u00a0 \u00a0  Hw\u00e6t, eac scyldge men", "1152": "gesegon to so\u00f0e,  \u00a0 \u00a0 \u00a0 \u00a0  \u00fey sylfan d\u00e6ge", "1153": "\u00fee on \u00ferowade,  \u00a0 \u00a0 \u00a0 \u00a0  \u00feeodwundor micel,", "1154": "\u00fe\u00e6tte eor\u00f0e ageaf  \u00a0 \u00a0 \u00a0 \u00a0  \u00fea hyre on l\u00e6gun.", "1155": "Eft lifgende  \u00a0 \u00a0 \u00a0 \u00a0  up astodan", "1156": "\u00fea \u00fee heo \u00e6r f\u00e6ste  \u00a0 \u00a0 \u00a0 \u00a0  bifen h\u00e6fde,", "1157": "deade bibyrgde,  \u00a0 \u00a0 \u00a0 \u00a0  \u00fee dryhtnes bibod", "1158": "heoldon on hre\u00fere.  \u00a0 \u00a0 \u00a0 \u00a0  Hell eac ongeat,", "1159": "scyldwreccende,  \u00a0 \u00a0 \u00a0 \u00a0  \u00fe\u00e6t se scyppend cwom,", "1160": "waldende god,  \u00a0 \u00a0 \u00a0 \u00a0  \u00fea heo \u00fe\u00e6t weorud ageaf,", "1161": "hlo\u00fee of \u00f0am hatan hre\u00fere.  \u00a0 \u00a0 \u00a0 \u00a0  Hyge wear\u00f0 mongum blissad,", "1162": "sawlum sorge toglidene.  \u00a0 \u00a0 \u00a0 \u00a0  Hw\u00e6t, eac s\u00e6 cy\u00f0de", "1163": "hwa hine gesette  \u00a0 \u00a0 \u00a0 \u00a0  on sidne grund,", "1164": "tirmeahtig cyning;  \u00a0 \u00a0 \u00a0 \u00a0  for\u00feon he hine tredne him", "1165": "ongean gyrede,  \u00a0 \u00a0 \u00a0 \u00a0  \u00feonne god wolde", "1166": "ofer sine y\u00f0e gan.  \u00a0 \u00a0 \u00a0 \u00a0  Eahstream ne dorste", "1167": "his <b>frean</b> fet  \u00a0 \u00a0 \u00a0 \u00a0  flode bisencan,", "1168": "ge eac beamas onbudon  \u00a0 \u00a0 \u00a0 \u00a0  hwa hy mid bledum sceop,", "1169": "monge, nales fea,  \u00a0 \u00a0 \u00a0 \u00a0  \u00f0a mihtig god", "1170": "on hira anne gestag  \u00a0 \u00a0 \u00a0 \u00a0  \u00fe\u00e6r he earfe\u00feu", "1171": "ge\u00feolade fore \u00feearfe  \u00a0 \u00a0 \u00a0 \u00a0  \u00feeodbuendra,", "1172": "la\u00f0licne dea\u00f0  \u00a0 \u00a0 \u00a0 \u00a0  leodum to helpe.", "1173": "\u00f0a wear\u00f0 beam monig  \u00a0 \u00a0 \u00a0 \u00a0  blodigum tearum", "1174": "birunnen under rindum,  \u00a0 \u00a0 \u00a0 \u00a0  reade ond \u00feicce;", "1175": "s\u00e6p wear\u00f0 to swate.  \u00a0 \u00a0 \u00a0 \u00a0  \u00fe\u00e6t asecgan ne <b>magun</b>", "1176": "foldbuende  \u00a0 \u00a0 \u00a0 \u00a0  \u00feurh frod gewit,", "1177": "hu fela \u00fea onfundun  \u00a0 \u00a0 \u00a0 \u00a0  \u00fea gefelan ne magun", "1178": "dryhtnes \u00ferowinga,  \u00a0 \u00a0 \u00a0 \u00a0  deade gesceafte.", "1179": "\u00fea \u00fee \u00e6\u00feelast sind  \u00a0 \u00a0 \u00a0 \u00a0  eor\u00f0an gecynda,", "1180": "ond heofones eac  \u00a0 \u00a0 \u00a0 \u00a0  heahgetimbro,", "1181": "eall fore \u00feam anum  \u00a0 \u00a0 \u00a0 \u00a0  unrot gewear\u00f0,", "1182": "forhtafongen.  \u00a0 \u00a0 \u00a0 \u00a0  \u00feeah hi fer\u00f0gewit", "1183": "of hyra \u00e6\u00feelum  \u00a0 \u00a0 \u00a0 \u00a0  \u00e6nig ne cu\u00feen,", "1184": "wendon swa \u00feeah wundrum,  \u00a0 \u00a0 \u00a0 \u00a0  \u00fea hyra waldend for", "1185": "of lichoman.  \u00a0 \u00a0 \u00a0 \u00a0  Leode ne cu\u00feon,", "1186": "modblinde men  \u00a0 \u00a0 \u00a0 \u00a0  meotud oncnawan,", "1187": "flintum heardran,  \u00a0 \u00a0 \u00a0 \u00a0  \u00fe\u00e6t hi frea nerede", "1188": "fram hellcwale  \u00a0 \u00a0 \u00a0 \u00a0  halgum meahtum,", "1189": "alwalda god.  \u00a0 \u00a0 \u00a0 \u00a0  \u00fe\u00e6t \u00e6t \u00e6restan", "1190": "fore\u00feoncle men  \u00a0 \u00a0 \u00a0 \u00a0  from fruman worulde", "1191": "\u00feurh wis gewit,  \u00a0 \u00a0 \u00a0 \u00a0  witgan dryhtnes,", "1192": "halge higegleawe,  \u00a0 \u00a0 \u00a0 \u00a0  h\u00e6le\u00feum s\u00e6gdon,", "1193": "oft, nales \u00e6ne,  \u00a0 \u00a0 \u00a0 \u00a0  ymb \u00fe\u00e6t \u00e6\u00feele bearn,", "1194": "\u00f0\u00e6t se earcnanstan  \u00a0 \u00a0 \u00a0 \u00a0  eallum sceolde", "1195": "to hleo ond to hro\u00feer  \u00a0 \u00a0 \u00a0 \u00a0  h\u00e6le\u00fea cynne", "1196": "weor\u00f0an in worulde,  \u00a0 \u00a0 \u00a0 \u00a0  wuldres agend,", "1197": "eades ordfruma,  \u00a0 \u00a0 \u00a0 \u00a0  \u00feurh \u00fea \u00e6\u00feelan cwenn.", "1198": "Hw\u00e6s wene\u00f0 se  \u00a0 \u00a0 \u00a0 \u00a0  \u00fee mid gewitte nyle", "1199": "gemunan \u00fea mildan  \u00a0 \u00a0 \u00a0 \u00a0  meotudes lare,", "1200": "ond eal \u00f0a earfe\u00f0u  \u00a0 \u00a0 \u00a0 \u00a0  \u00fee he fore \u00e6ldum adreag,", "1201": "for\u00feon \u00fee he wolde  \u00a0 \u00a0 \u00a0 \u00a0  \u00fe\u00e6t we wuldres eard", "1202": "in ecnesse  \u00a0 \u00a0 \u00a0 \u00a0  agan mosten?", "1203": "Swa \u00feam bi\u00f0 grorne  \u00a0 \u00a0 \u00a0 \u00a0  on \u00feam grimman d\u00e6ge", "1204": "domes \u00fe\u00e6s miclan,  \u00a0 \u00a0 \u00a0 \u00a0  \u00feam \u00fee dryhtnes sceal,", "1205": "dea\u00f0firenum forden,  \u00a0 \u00a0 \u00a0 \u00a0  dolg sceawian,", "1206": "wunde ond wite.  \u00a0 \u00a0 \u00a0 \u00a0  On werigum sefan", "1207": "geseo\u00f0 sorga m\u00e6ste,  \u00a0 \u00a0 \u00a0 \u00a0  hu se sylfa cyning", "1208": "mid sine lichoman  \u00a0 \u00a0 \u00a0 \u00a0  lysde of firenum", "1209": "\u00feurh milde mod,  \u00a0 \u00a0 \u00a0 \u00a0  \u00fe\u00e6t hy mostun manweorca", "1210": "tome lifgan,  \u00a0 \u00a0 \u00a0 \u00a0  ond tires bl\u00e6d", "1211": "ecne agan.  \u00a0 \u00a0 \u00a0 \u00a0  Hy \u00fe\u00e6s e\u00f0les \u00feonc", "1212": "hyra waldende  \u00a0 \u00a0 \u00a0 \u00a0  wita ne cu\u00feon;", "1213": "for\u00feon \u00fe\u00e6r to teonum  \u00a0 \u00a0 \u00a0 \u00a0  \u00fea tacen geseo\u00f0", "1214": "orgeatu on gode,  \u00a0 \u00a0 \u00a0 \u00a0  unges\u00e6lge,", "1215": "\u00feonne Crist site\u00f0  \u00a0 \u00a0 \u00a0 \u00a0  on his cynestole,", "1216": "on heahsetle,  \u00a0 \u00a0 \u00a0 \u00a0  heofonm\u00e6gna god,", "1217": "f\u00e6der \u00e6lmihtig.  \u00a0 \u00a0 \u00a0 \u00a0  Folca gehwylcum", "1218": "scyppend scinende  \u00a0 \u00a0 \u00a0 \u00a0  scrife\u00f0 bi gewyrhtum,", "1219": "eall \u00e6fter ryhte  \u00a0 \u00a0 \u00a0 \u00a0  rodera waldend.", "1220": "\u00f0onne beo\u00f0 gesomnad  \u00a0 \u00a0 \u00a0 \u00a0  on \u00fea swi\u00feran hond", "1221": "\u00fea cl\u00e6nan folc,  \u00a0 \u00a0 \u00a0 \u00a0  Criste sylfum", "1222": "gecorene bi cystum,  \u00a0 \u00a0 \u00a0 \u00a0  \u00fea \u00e6r sinne cwide georne", "1223": "lustum l\u00e6stun  \u00a0 \u00a0 \u00a0 \u00a0  on hyra lifdagum,", "1224": "ond \u00fe\u00e6r womscea\u00fean  \u00a0 \u00a0 \u00a0 \u00a0  on \u00feone wyrsan d\u00e6l", "1225": "fore scyppende  \u00a0 \u00a0 \u00a0 \u00a0  scyrede weor\u00fea\u00f0,", "1226": "hate\u00f0 him gewitan  \u00a0 \u00a0 \u00a0 \u00a0  on \u00fea winstran hond,", "1227": "sigora so\u00f0cyning,  \u00a0 \u00a0 \u00a0 \u00a0  synfulra weorud.", "1228": "\u00fe\u00e6r hy arasade  \u00a0 \u00a0 \u00a0 \u00a0  reota\u00f0 ond beofia\u00f0", "1229": "fore frean forhte,  \u00a0 \u00a0 \u00a0 \u00a0  swa fule swa g\u00e6t,", "1230": "unsyfre folc,  \u00a0 \u00a0 \u00a0 \u00a0  arna ne wena\u00f0.", "1231": "\u00f0onne bi\u00f0 g\u00e6sta dom  \u00a0 \u00a0 \u00a0 \u00a0  fore gode sceaden", "1232": "wera cneorissum,  \u00a0 \u00a0 \u00a0 \u00a0  swa hi geworhtun \u00e6r,", "1233": "\u00fe\u00e6r bi\u00f0 on eadgum  \u00a0 \u00a0 \u00a0 \u00a0  e\u00f0gesyne", "1234": "\u00fereo tacen somod,  \u00a0 \u00a0 \u00a0 \u00a0  \u00fe\u00e6s \u00fee hi hyra \u00feeodnes wel", "1235": "wordum ond weorcum  \u00a0 \u00a0 \u00a0 \u00a0  willan heoldon.", "1236": "An is \u00e6rest  \u00a0 \u00a0 \u00a0 \u00a0  orgeate \u00fe\u00e6r", "1237": "\u00fe\u00e6t hy fore leodum  \u00a0 \u00a0 \u00a0 \u00a0  leohte blica\u00fe,", "1238": "bl\u00e6de ond byrhte  \u00a0 \u00a0 \u00a0 \u00a0  ofer burga gesetu.", "1239": "Him on scina\u00f0  \u00a0 \u00a0 \u00a0 \u00a0  \u00e6rgewyrhtu,", "1240": "on sylfra gehwam  \u00a0 \u00a0 \u00a0 \u00a0  sunnan beorhtran.", "1241": "O\u00feer is to eacan  \u00a0 \u00a0 \u00a0 \u00a0  ondgete swa some,", "1242": "\u00fe\u00e6t hy him in wuldre witon  \u00a0 \u00a0 \u00a0 \u00a0  waldendes giefe,", "1243": "ond on seo\u00f0,  \u00a0 \u00a0 \u00a0 \u00a0  eagum to wynne,", "1244": "\u00fe\u00e6t hi on heofonrice  \u00a0 \u00a0 \u00a0 \u00a0  <b>hlutre</b> dreamas", "1245": "eadge mid englum  \u00a0 \u00a0 \u00a0 \u00a0  agan <b>motun.</b>", "1246": "\u00f0onne bi\u00f0 \u00feridde,  \u00a0 \u00a0 \u00a0 \u00a0  hu on \u00feystra bealo", "1247": "\u00fe\u00e6t ges\u00e6lige weorud  \u00a0 \u00a0 \u00a0 \u00a0  gesih\u00f0 \u00fe\u00e6t fordone", "1248": "sar \u00ferowian,  \u00a0 \u00a0 \u00a0 \u00a0  synna to wite,", "1249": "weallendne lig,  \u00a0 \u00a0 \u00a0 \u00a0  ond wyrma slite", "1250": "bitrum ceaflum,  \u00a0 \u00a0 \u00a0 \u00a0  byrnendra scole.", "1251": "Of \u00feam him aweaxe\u00f0  \u00a0 \u00a0 \u00a0 \u00a0  wynsum gefea,", "1252": "\u00feonne hi \u00fe\u00e6t yfel geseo\u00f0  \u00a0 \u00a0 \u00a0 \u00a0  o\u00f0re dreogan,", "1253": "\u00fe\u00e6t hy \u00feurh miltse  \u00a0 \u00a0 \u00a0 \u00a0  meotudes gen\u00e6son.", "1254": "\u00f0onne hi \u00fey geornor  \u00a0 \u00a0 \u00a0 \u00a0  gode \u00feoncia\u00f0", "1255": "bl\u00e6des ond blissa  \u00a0 \u00a0 \u00a0 \u00a0  \u00fee hy bu geseo\u00f0,", "1256": "\u00fe\u00e6t he hy generede  \u00a0 \u00a0 \u00a0 \u00a0  from ni\u00f0cwale", "1257": "ond eac forgeaf  \u00a0 \u00a0 \u00a0 \u00a0  ece dreamas;", "1258": "bi\u00f0 him hel bilocen,  \u00a0 \u00a0 \u00a0 \u00a0  heofonrice agiefen.", "1259": "Swa sceal gewrixled  \u00a0 \u00a0 \u00a0 \u00a0  \u00feam \u00fee \u00e6r wel heoldon", "1260": "\u00feurh modlufan  \u00a0 \u00a0 \u00a0 \u00a0  meotudes willan.", "1261": "\u00f0onne bi\u00f0 \u00feam o\u00ferum  \u00a0 \u00a0 \u00a0 \u00a0  ungelice", "1262": "willa geworden.  \u00a0 \u00a0 \u00a0 \u00a0  Magon weana to fela", "1263": "geseon on him selfum,  \u00a0 \u00a0 \u00a0 \u00a0  synne genoge", "1264": "atolearfo\u00f0a  \u00a0 \u00a0 \u00a0 \u00a0  \u00e6r gedenra.", "1265": "\u00fe\u00e6r him sorgendum  \u00a0 \u00a0 \u00a0 \u00a0  sar o\u00f0clife\u00f0,", "1266": "\u00feroht \u00feeodbealu,  \u00a0 \u00a0 \u00a0 \u00a0  on \u00fereo healfa.", "1267": "An is \u00feara  \u00a0 \u00a0 \u00a0 \u00a0  \u00fe\u00e6t hy him yrm\u00fea to fela,", "1268": "grim helle fyr,  \u00a0 \u00a0 \u00a0 \u00a0  gearo to wite", "1269": "ondweard seo\u00f0,  \u00a0 \u00a0 \u00a0 \u00a0  on \u00feam hi awo sculon,", "1270": "wr\u00e6c winnende,  \u00a0 \u00a0 \u00a0 \u00a0  w\u00e6rg\u00f0u dreogan.", "1271": "\u00feonne is him o\u00feer  \u00a0 \u00a0 \u00a0 \u00a0  earfe\u00feu swa some", "1272": "scyldgum to sconde,  \u00a0 \u00a0 \u00a0 \u00a0  \u00fe\u00e6t hi \u00fe\u00e6r scoma m\u00e6ste", "1273": "dreoga\u00f0 fordone.  \u00a0 \u00a0 \u00a0 \u00a0  On him dryhten gesih\u00f0", "1274": "nales feara sum  \u00a0 \u00a0 \u00a0 \u00a0  firenbealu la\u00f0lic,", "1275": "ond \u00fe\u00e6t \u00e6llbeorhte  \u00a0 \u00a0 \u00a0 \u00a0  eac sceawia\u00f0", "1276": "heofonengla here,  \u00a0 \u00a0 \u00a0 \u00a0  ond h\u00e6le\u00fea bearn,", "1277": "ealle eor\u00f0buend  \u00a0 \u00a0 \u00a0 \u00a0  ond atol deofol,", "1278": "mircne m\u00e6gencr\u00e6ft,  \u00a0 \u00a0 \u00a0 \u00a0  manwomma gehwone", "1279": "magun \u00feurh \u00fea lichoman,  \u00a0 \u00a0 \u00a0 \u00a0  leahtra firene,", "1280": "geseon on \u00feam sawlum.  \u00a0 \u00a0 \u00a0 \u00a0  Beo\u00f0 \u00fea syngan fl\u00e6sc", "1281": "scandum \u00feurhwaden  \u00a0 \u00a0 \u00a0 \u00a0  swa \u00fe\u00e6t scire gl\u00e6s,", "1282": "\u00fe\u00e6t mon y\u00fe\u00e6st m\u00e6g  \u00a0 \u00a0 \u00a0 \u00a0  eall \u00feurhwlitan.", "1283": "\u00f0onne bi\u00f0 \u00fe\u00e6t \u00feridde  \u00a0 \u00a0 \u00a0 \u00a0  \u00feearfendum sorg,", "1284": "cwi\u00feende cearo,  \u00a0 \u00a0 \u00a0 \u00a0  \u00fe\u00e6t hy on \u00fea cl\u00e6nan seo\u00f0,", "1285": "hu hi fore godd\u00e6dum  \u00a0 \u00a0 \u00a0 \u00a0  glade blissia\u00f0,", "1286": "\u00fea hy, uns\u00e6lge,  \u00a0 \u00a0 \u00a0 \u00a0  \u00e6r forhogdun", "1287": "to donne  \u00a0 \u00a0 \u00a0 \u00a0  \u00feonne him dagas l\u00e6stun;", "1288": "ond be hyra weorcum  \u00a0 \u00a0 \u00a0 \u00a0  wepende sar", "1289": "\u00fe\u00e6t hi \u00e6r freolice  \u00a0 \u00a0 \u00a0 \u00a0  fremedon unryht.", "1290": "Geseo\u00f0 hi \u00fea betran  \u00a0 \u00a0 \u00a0 \u00a0  bl\u00e6de scinan;", "1291": "ne bi\u00f0 him hyra yrm\u00f0u  \u00a0 \u00a0 \u00a0 \u00a0  an to wite,", "1292": "ac \u00feara o\u00feerra  \u00a0 \u00a0 \u00a0 \u00a0  ead to sorgum,", "1293": "\u00fe\u00e6s \u00fee hy swa f\u00e6gre <b>gefean</b>  \u00a0 \u00a0 \u00a0 \u00a0  on fyrndagum", "1294": "ond swa \u00e6nlice  \u00a0 \u00a0 \u00a0 \u00a0  anforletun,", "1295": "\u00feurh leaslice  \u00a0 \u00a0 \u00a0 \u00a0  lices wynne,", "1296": "earges fl\u00e6schoman  \u00a0 \u00a0 \u00a0 \u00a0  idelne lust.", "1297": "\u00fe\u00e6r hi ascamode,  \u00a0 \u00a0 \u00a0 \u00a0  scondum gedreahte,", "1298": "swicia\u00f0 on swiman;  \u00a0 \u00a0 \u00a0 \u00a0  synbyr\u00feenne,", "1299": "firenweorc bera\u00f0,  \u00a0 \u00a0 \u00a0 \u00a0  on \u00fe\u00e6t \u00fea folc seo\u00f0.", "1300": "W\u00e6re him \u00feonne betre  \u00a0 \u00a0 \u00a0 \u00a0  \u00fe\u00e6t hy bealod\u00e6de,", "1301": "\u00e6lces unryhtes,  \u00a0 \u00a0 \u00a0 \u00a0  \u00e6r gescomeden", "1302": "fore anum men,  \u00a0 \u00a0 \u00a0 \u00a0  eargra weorca,", "1303": "godes bodan s\u00e6gdon  \u00a0 \u00a0 \u00a0 \u00a0  \u00fe\u00e6t hi to gyrne wiston", "1304": "firend\u00e6da on him.  \u00a0 \u00a0 \u00a0 \u00a0  Ne m\u00e6g \u00feurh \u00fe\u00e6t fl\u00e6sc se scrift", "1305": "geseon on \u00fe\u00e6re sawle,  \u00a0 \u00a0 \u00a0 \u00a0  hw\u00e6\u00feer him mon so\u00f0 \u00fee lyge", "1306": "saga\u00f0 on hine sylfne,  \u00a0 \u00a0 \u00a0 \u00a0  \u00feonne he \u00fea synne big\u00e6\u00f0.", "1307": "M\u00e6g mon swa \u00feeah gelacnigan  \u00a0 \u00a0 \u00a0 \u00a0  leahtra gehwylcne,", "1308": "yfel uncl\u00e6ne,  \u00a0 \u00a0 \u00a0 \u00a0  gif he hit anum geseg\u00f0,", "1309": "ond n\u00e6nig bihelan m\u00e6g  \u00a0 \u00a0 \u00a0 \u00a0  on \u00feam heardan d\u00e6ge", "1310": "wom unbeted,  \u00a0 \u00a0 \u00a0 \u00a0  \u00f0\u00e6r hit \u00fea weorud geseo\u00f0.", "1311": "Eala, \u00fe\u00e6r we nu magon  \u00a0 \u00a0 \u00a0 \u00a0  wra\u00fee firene", "1312": "geseon on ussum sawlum,  \u00a0 \u00a0 \u00a0 \u00a0  synna wunde,", "1313": "mid lichoman  \u00a0 \u00a0 \u00a0 \u00a0  leahtra gehygdu,", "1314": "eagum uncl\u00e6ne  \u00a0 \u00a0 \u00a0 \u00a0  inge\u00feoncas!", "1315": "Ne \u00fe\u00e6t \u00e6nig m\u00e6g  \u00a0 \u00a0 \u00a0 \u00a0  o\u00ferum gesecgan", "1316": "mid hu micle elne  \u00a0 \u00a0 \u00a0 \u00a0  \u00e6ghwylc wille", "1317": "\u00feurh ealle list  \u00a0 \u00a0 \u00a0 \u00a0  lifes tiligan,", "1318": "feores forhtlice,  \u00a0 \u00a0 \u00a0 \u00a0  for\u00f0 a\u00f0olian,", "1319": "synrust \u00fewean  \u00a0 \u00a0 \u00a0 \u00a0  ond hine sylfne \u00ferean,", "1320": "ond \u00fe\u00e6t wom \u00e6rran  \u00a0 \u00a0 \u00a0 \u00a0  wunde h\u00e6lan,", "1321": "\u00feone lytlan fyrst  \u00a0 \u00a0 \u00a0 \u00a0  \u00fee her lifes sy,", "1322": "\u00fe\u00e6t he m\u00e6ge fore eagum  \u00a0 \u00a0 \u00a0 \u00a0  eor\u00f0buendra", "1323": "unscomiende  \u00a0 \u00a0 \u00a0 \u00a0  e\u00f0les mid monnum", "1324": "brucan bysmerleas,  \u00a0 \u00a0 \u00a0 \u00a0  \u00feendan bu somod", "1325": "lic ond sawle  \u00a0 \u00a0 \u00a0 \u00a0  lifgan mote.", "1326": "Nu we sceolon georne  \u00a0 \u00a0 \u00a0 \u00a0  gleawlice \u00feurhseon", "1327": "usse hre\u00feercofan  \u00a0 \u00a0 \u00a0 \u00a0  heortan eagum,", "1328": "<b>innan</b> uncyste.  \u00a0 \u00a0 \u00a0 \u00a0  We mid \u00feam o\u00f0rum ne magun,", "1329": "heafodgimmum,  \u00a0 \u00a0 \u00a0 \u00a0  hyge\u00feonces fer\u00f0", "1330": "eagum \u00feurhwlitan  \u00a0 \u00a0 \u00a0 \u00a0  \u00e6nge \u00feinga,", "1331": "hw\u00e6\u00feer him yfel \u00fee god  \u00a0 \u00a0 \u00a0 \u00a0  under wunige,", "1332": "\u00fe\u00e6t he on \u00fea grimman tid  \u00a0 \u00a0 \u00a0 \u00a0  gode licie,", "1333": "\u00feonne he ofer weoruda gehwylc  \u00a0 \u00a0 \u00a0 \u00a0  wuldre scine\u00f0", "1334": "of his heahsetle  \u00a0 \u00a0 \u00a0 \u00a0  hlutran lege.", "1335": "\u00fe\u00e6r he fore englum  \u00a0 \u00a0 \u00a0 \u00a0  ond fore el\u00feeodum", "1336": "to \u00feam eadgestum  \u00a0 \u00a0 \u00a0 \u00a0  \u00e6rest <b>m\u00e6\u00f0le\u00f0,</b>", "1337": "ond him sw\u00e6slice  \u00a0 \u00a0 \u00a0 \u00a0  sibbe gehate\u00f0,", "1338": "heofona heahcyning;  \u00a0 \u00a0 \u00a0 \u00a0  halgan reorde", "1339": "frefre\u00f0 he f\u00e6gre  \u00a0 \u00a0 \u00a0 \u00a0  ond him fri\u00fe beode\u00f0,", "1340": "hate\u00f0 hy gesunde  \u00a0 \u00a0 \u00a0 \u00a0  ond gesenade", "1341": "on e\u00feel faran  \u00a0 \u00a0 \u00a0 \u00a0  engla dreames,", "1342": "ond \u00fe\u00e6s to widan feore  \u00a0 \u00a0 \u00a0 \u00a0  willum neotan:", "1343": "\"Onfo\u00f0 nu mid freondum  \u00a0 \u00a0 \u00a0 \u00a0  mines f\u00e6der rice", "1344": "\u00fe\u00e6t eow w\u00e6s \u00e6r woruldum  \u00a0 \u00a0 \u00a0 \u00a0  wynlice gearo,", "1345": "bl\u00e6d mid blissum,  \u00a0 \u00a0 \u00a0 \u00a0  beorht e\u00f0les wlite,", "1346": "hwonne ge \u00fea lifwelan  \u00a0 \u00a0 \u00a0 \u00a0  mid \u00feam <b>leofstum,</b>", "1347": "swase swegldreamas,  \u00a0 \u00a0 \u00a0 \u00a0  geseon mosten.", "1348": "Ge \u00fe\u00e6s earnedon  \u00a0 \u00a0 \u00a0 \u00a0  \u00fea ge earme men,", "1349": "woruld\u00feearfende,  \u00a0 \u00a0 \u00a0 \u00a0  willum <b>onfengun</b>", "1350": "on mildum sefan.  \u00a0 \u00a0 \u00a0 \u00a0  \u00f0onne hy him \u00feurh minne noman", "1351": "ea\u00f0mode to eow  \u00a0 \u00a0 \u00a0 \u00a0  arna b\u00e6dun,", "1352": "\u00feonne ge hyra hulpon  \u00a0 \u00a0 \u00a0 \u00a0  ond him hleo\u00f0 gefon,", "1353": "hingrendum hlaf  \u00a0 \u00a0 \u00a0 \u00a0  ond hr\u00e6gl nacedum;", "1354": "ond \u00fea \u00fee on sare  \u00a0 \u00a0 \u00a0 \u00a0  seoce lagun,", "1355": "\u00e6fdon unsofte,  \u00a0 \u00a0 \u00a0 \u00a0  adle gebundne,", "1356": "to \u00feam ge holdlice  \u00a0 \u00a0 \u00a0 \u00a0  hyge sta\u00feeladon", "1357": "mid modes myne.  \u00a0 \u00a0 \u00a0 \u00a0  Eall ge \u00fe\u00e6t me dydon,", "1358": "\u00f0onne ge hy mid sibbum sohtun,  \u00a0 \u00a0 \u00a0 \u00a0  ond hyra sefan trymedon", "1359": "for\u00f0 on frofre.  \u00a0 \u00a0 \u00a0 \u00a0  \u00fe\u00e6s ge f\u00e6gre sceolon", "1360": "lean mid leofum  \u00a0 \u00a0 \u00a0 \u00a0  lange brucan.\"", "1361": "Onginne\u00f0 \u00feonne to \u00feam yflum  \u00a0 \u00a0 \u00a0 \u00a0  ungelice", "1362": "wordum m\u00e6\u00f0lan  \u00a0 \u00a0 \u00a0 \u00a0  \u00fee him bi\u00f0 on \u00fea wynstran hond,", "1363": "\u00feurh egsan \u00ferea,  \u00a0 \u00a0 \u00a0 \u00a0  alwalda god.", "1364": "Ne \u00feurfon hi \u00feonne to meotude  \u00a0 \u00a0 \u00a0 \u00a0  miltse gewenan,", "1365": "lifes ne lissa,  \u00a0 \u00a0 \u00a0 \u00a0  ac \u00fe\u00e6r lean cuma\u00f0", "1366": "werum bi gewyrhtum  \u00a0 \u00a0 \u00a0 \u00a0  worda ond d\u00e6da,", "1367": "reordberendum;  \u00a0 \u00a0 \u00a0 \u00a0  sceolon \u00feone ryhtan dom", "1368": "anne ge\u00e6fnan,  \u00a0 \u00a0 \u00a0 \u00a0  egsan fulne.", "1369": "Bi\u00f0 \u00fe\u00e6r seo miccle  \u00a0 \u00a0 \u00a0 \u00a0  milts afyrred", "1370": "\u00feeodbuendum,  \u00a0 \u00a0 \u00a0 \u00a0  on \u00feam d\u00e6ge,", "1371": "\u00fe\u00e6s \u00e6lmihtigan,  \u00a0 \u00a0 \u00a0 \u00a0  \u00feonne he yrringa", "1372": "on \u00fe\u00e6t fr\u00e6te folc  \u00a0 \u00a0 \u00a0 \u00a0  firene st\u00e6le\u00f0", "1373": "la\u00feum wordum,  \u00a0 \u00a0 \u00a0 \u00a0  hate\u00f0 hyra lifes riht", "1374": "ondweard <b>ywan</b>  \u00a0 \u00a0 \u00a0 \u00a0  \u00fe\u00e6t he him \u00e6r forgeaf", "1375": "syngum to s\u00e6lum.  \u00a0 \u00a0 \u00a0 \u00a0  Onginne\u00f0 sylf cwe\u00f0an,", "1376": "swa he to anum sprece,  \u00a0 \u00a0 \u00a0 \u00a0  ond hw\u00e6\u00fere ealle m\u00e6ne\u00f0,", "1377": "firensynnig folc,  \u00a0 \u00a0 \u00a0 \u00a0  frea \u00e6lmihtig:", "1378": "\"Hw\u00e6t, ic \u00feec mon  \u00a0 \u00a0 \u00a0 \u00a0  minum hondum", "1379": "\u00e6rest geworhte,  \u00a0 \u00a0 \u00a0 \u00a0  ond \u00fee ondgiet sealde.", "1380": "Of lame ic \u00fee <b>leo\u00feo</b> gesette,  \u00a0 \u00a0 \u00a0 \u00a0  geaf ic \u00f0e lifgendne g\u00e6st,", "1381": "arode \u00fee ofer ealle gesceafte,  \u00a0 \u00a0 \u00a0 \u00a0  gedyde ic \u00fe\u00e6t \u00feu onsyn h\u00e6fdest,", "1382": "m\u00e6gwlite me gelicne.  \u00a0 \u00a0 \u00a0 \u00a0  Geaf ic \u00fee eac meahta sped,", "1383": "welan ofer widlonda gehwylc,  \u00a0 \u00a0 \u00a0 \u00a0  nysses \u00feu wean \u00e6nigne d\u00e6l,", "1384": "\u00f0ystra \u00fe\u00e6t \u00feu \u00feolian sceolde.  \u00a0 \u00a0 \u00a0 \u00a0  \u00feu \u00fe\u00e6s \u00feonc ne wisses.", "1385": "\u00fea ic \u00f0e swa scienne  \u00a0 \u00a0 \u00a0 \u00a0  gesceapen h\u00e6fde,", "1386": "wynlicne geworht,  \u00a0 \u00a0 \u00a0 \u00a0  ond \u00fee welan forgyfen", "1387": "\u00fe\u00e6t \u00f0u mostes wealdan  \u00a0 \u00a0 \u00a0 \u00a0  worulde gesceaftum,", "1388": "\u00f0a ic \u00fee on \u00fea f\u00e6gran  \u00a0 \u00a0 \u00a0 \u00a0  foldan gesette", "1389": "to neotenne  \u00a0 \u00a0 \u00a0 \u00a0  neorxnawonges", "1390": "beorhtne bl\u00e6dwelan,  \u00a0 \u00a0 \u00a0 \u00a0  bleom scinende,", "1391": "\u00f0a \u00feu lifes word  \u00a0 \u00a0 \u00a0 \u00a0  l\u00e6stan noldes,", "1392": "ac min bibod br\u00e6ce  \u00a0 \u00a0 \u00a0 \u00a0  be \u00feines bonan worde.", "1393": "F\u00e6cnum feonde  \u00a0 \u00a0 \u00a0 \u00a0  fur\u00feor hyrdes,", "1394": "sce\u00fe\u00feendum sca\u00fean,  \u00a0 \u00a0 \u00a0 \u00a0  \u00feonne \u00feinum scyppende.", "1395": "Nu ic \u00f0a ealdan race  \u00a0 \u00a0 \u00a0 \u00a0  anforl\u00e6te,", "1396": "hu \u00feu \u00e6t \u00e6restan  \u00a0 \u00a0 \u00a0 \u00a0  yfle gehogdes,", "1397": "firenweorcum forlure  \u00a0 \u00a0 \u00a0 \u00a0  \u00fe\u00e6t ic \u00f0e to fremum sealde.", "1398": "\u00fea ic \u00fee goda swa fela  \u00a0 \u00a0 \u00a0 \u00a0  forgiefen h\u00e6fde", "1399": "ond \u00fee on \u00feam eallum  \u00a0 \u00a0 \u00a0 \u00a0  eades to lyt", "1400": "mode \u00feuhte,  \u00a0 \u00a0 \u00a0 \u00a0  gif \u00feu meahte sped", "1401": "efenmicle gode  \u00a0 \u00a0 \u00a0 \u00a0  agan ne moste,", "1402": "\u00f0a \u00feu of \u00fean gefean  \u00a0 \u00a0 \u00a0 \u00a0  fremde wurde,", "1403": "feondum to willan  \u00a0 \u00a0 \u00a0 \u00a0  feor aworpen.", "1404": "Neorxnawonges wlite  \u00a0 \u00a0 \u00a0 \u00a0  nyde sceoldes", "1405": "agiefan geomormod,  \u00a0 \u00a0 \u00a0 \u00a0  g\u00e6sta e\u00feel,", "1406": "earg ond unrot,  \u00a0 \u00a0 \u00a0 \u00a0  eallum bid\u00e6led", "1407": "duge\u00feum ond dreamum,  \u00a0 \u00a0 \u00a0 \u00a0  ond \u00fea bidrifen wurde", "1408": "on \u00feas \u00feeostran weoruld,  \u00a0 \u00a0 \u00a0 \u00a0  \u00fe\u00e6r \u00feu \u00feolades si\u00fe\u00fean", "1409": "m\u00e6genearfe\u00feu  \u00a0 \u00a0 \u00a0 \u00a0  micle stunde,", "1410": "sar ond swar gewin  \u00a0 \u00a0 \u00a0 \u00a0  ond sweartne dea\u00f0,", "1411": "ond \u00e6fter <b>hingonge</b>  \u00a0 \u00a0 \u00a0 \u00a0  hreosan sceoldes", "1412": "hean in helle,  \u00a0 \u00a0 \u00a0 \u00a0  helpendra leas.", "1413": "\u00f0a mec ongon hreowan  \u00a0 \u00a0 \u00a0 \u00a0  \u00fe\u00e6t min hondgeweorc", "1414": "on feonda geweald  \u00a0 \u00a0 \u00a0 \u00a0  feran sceolde,", "1415": "moncynnes tuddor  \u00a0 \u00a0 \u00a0 \u00a0  mancwealm seon,", "1416": "sceolde uncu\u00f0ne  \u00a0 \u00a0 \u00a0 \u00a0  eard cunnian,", "1417": "sare si\u00feas.  \u00a0 \u00a0 \u00a0 \u00a0  \u00fea ic sylf gestag,", "1418": "maga in modor,  \u00a0 \u00a0 \u00a0 \u00a0  \u00feeah w\u00e6s hyre m\u00e6gdenhad", "1419": "\u00e6ghw\u00e6s onwalg.  \u00a0 \u00a0 \u00a0 \u00a0  Wear\u00f0 ic ana geboren", "1420": "folcum to frofre.  \u00a0 \u00a0 \u00a0 \u00a0  Mec mon folmum biwond,", "1421": "bi\u00feeahte mid \u00feearfan w\u00e6dum,  \u00a0 \u00a0 \u00a0 \u00a0  ond mec \u00fea on \u00feeostre alegde", "1422": "biwundenne mid wonnum cla\u00feum.  \u00a0 \u00a0 \u00a0 \u00a0  Hw\u00e6t, ic \u00fe\u00e6t for worulde ge\u00feolade!", "1423": "Lytel \u00feuhte ic leoda bearnum,  \u00a0 \u00a0 \u00a0 \u00a0  l\u00e6g ic on heardum stane,", "1424": "cildgeong on crybbe.  \u00a0 \u00a0 \u00a0 \u00a0  Mid \u00fey ic \u00fee wolde cwealm afyrran,", "1425": "hat helle bealu,  \u00a0 \u00a0 \u00a0 \u00a0  \u00fe\u00e6t \u00feu moste halig scinan", "1426": "eadig on \u00feam ecan life,  \u00a0 \u00a0 \u00a0 \u00a0  for\u00f0on ic \u00fe\u00e6t earfe\u00fee wonn.", "1427": "N\u00e6s me for mode,  \u00a0 \u00a0 \u00a0 \u00a0  ac ic on magugeogu\u00f0e", "1428": "yrm\u00feu ge\u00e6fnde,  \u00a0 \u00a0 \u00a0 \u00a0  arleas licsar,", "1429": "\u00fe\u00e6t ic \u00feurh \u00fea  \u00a0 \u00a0 \u00a0 \u00a0  w\u00e6re <b>\u00fee</b> gelic,", "1430": "ond \u00feu meahte  \u00a0 \u00a0 \u00a0 \u00a0  minum weor\u00fean", "1431": "m\u00e6gwlite gelic,  \u00a0 \u00a0 \u00a0 \u00a0  mane bid\u00e6led.", "1432": "Ond fore monna lufan  \u00a0 \u00a0 \u00a0 \u00a0  min \u00ferowade", "1433": "heafod hearmslege;  \u00a0 \u00a0 \u00a0 \u00a0  hleor ge\u00feolade,", "1434": "oft ondlata,  \u00a0 \u00a0 \u00a0 \u00a0  arleasra spatl,", "1435": "of mu\u00f0e onfeng,  \u00a0 \u00a0 \u00a0 \u00a0  manfremmendra.", "1436": "Swylce hi me geblendon  \u00a0 \u00a0 \u00a0 \u00a0  bittre tosomne", "1437": "unswetne drync  \u00a0 \u00a0 \u00a0 \u00a0  ecedes ond geallan.", "1438": "\u00f0onne ic fore folce onfeng  \u00a0 \u00a0 \u00a0 \u00a0  feonda geni\u00f0lan,", "1439": "fylgdon me mid firenum,  \u00a0 \u00a0 \u00a0 \u00a0  f\u00e6h\u00fee ne rohtun,", "1440": "ond mid sweopum slogun.  \u00a0 \u00a0 \u00a0 \u00a0  Ic \u00fe\u00e6t sar for \u00f0e", "1441": "\u00feurh ea\u00f0medu  \u00a0 \u00a0 \u00a0 \u00a0  eall ge\u00feolade,", "1442": "hosp ond heardcwide.  \u00a0 \u00a0 \u00a0 \u00a0  \u00fea hi hw\u00e6sne beag", "1443": "ymb min heafod  \u00a0 \u00a0 \u00a0 \u00a0  heardne gebygdon,", "1444": "\u00feream bi\u00ferycton,  \u00a0 \u00a0 \u00a0 \u00a0  se w\u00e6s of \u00feornum geworht.", "1445": "\u00f0a ic w\u00e6s ahongen  \u00a0 \u00a0 \u00a0 \u00a0  on heanne beam,", "1446": "rode gef\u00e6stnad,  \u00a0 \u00a0 \u00a0 \u00a0  \u00f0a hi ricene mid spere", "1447": "of minre sidan  \u00a0 \u00a0 \u00a0 \u00a0  swat ut <b>guton,</b>", "1448": "dreor to foldan,  \u00a0 \u00a0 \u00a0 \u00a0  \u00fe\u00e6t \u00feu of deofles \u00feurh \u00fe\u00e6t", "1449": "nydgewalde  \u00a0 \u00a0 \u00a0 \u00a0  genered wurde.", "1450": "\u00f0a ic, womma leas,  \u00a0 \u00a0 \u00a0 \u00a0  wite \u00feolade,", "1451": "yfel earfe\u00feu,  \u00a0 \u00a0 \u00a0 \u00a0  o\u00fe\u00fe\u00e6t ic anne forlet", "1452": "of minum lichoman  \u00a0 \u00a0 \u00a0 \u00a0  lifgendne g\u00e6st.", "1453": "Geseo\u00f0 nu \u00fea feorhdolg  \u00a0 \u00a0 \u00a0 \u00a0  \u00fee ge gefremedun \u00e6r", "1454": "on minum folmum  \u00a0 \u00a0 \u00a0 \u00a0  ond on fotum swa some,", "1455": "\u00feurh \u00fea ic hongade  \u00a0 \u00a0 \u00a0 \u00a0  hearde gef\u00e6stnad;", "1456": "meaht her eac geseon  \u00a0 \u00a0 \u00a0 \u00a0  orgete nu gen", "1457": "on minre sidan  \u00a0 \u00a0 \u00a0 \u00a0  swatge wunde.", "1458": "Hu \u00fe\u00e6r w\u00e6s unefen racu  \u00a0 \u00a0 \u00a0 \u00a0  unc gem\u00e6ne!", "1459": "Ic onfeng \u00fein sar  \u00a0 \u00a0 \u00a0 \u00a0  \u00fe\u00e6t \u00feu moste ges\u00e6lig", "1460": "mines e\u00feelrices  \u00a0 \u00a0 \u00a0 \u00a0  eadig neotan,", "1461": "ond \u00fee mine dea\u00f0e  \u00a0 \u00a0 \u00a0 \u00a0  deore gebohte", "1462": "\u00fe\u00e6t longe lif  \u00a0 \u00a0 \u00a0 \u00a0  \u00fe\u00e6t \u00feu on leohte si\u00fe\u00fean,", "1463": "wlitig, womma leas,  \u00a0 \u00a0 \u00a0 \u00a0  wunian mostes.", "1464": "L\u00e6g min fl\u00e6schoma  \u00a0 \u00a0 \u00a0 \u00a0  in foldan bigrafen,", "1465": "ni\u00fere gehyded,  \u00a0 \u00a0 \u00a0 \u00a0  se \u00f0e n\u00e6ngum scod,", "1466": "in byrgenne,  \u00a0 \u00a0 \u00a0 \u00a0  \u00fe\u00e6t \u00feu meahte beorhte uppe", "1467": "on roderum wesan,  \u00a0 \u00a0 \u00a0 \u00a0  rice mid englum.", "1468": "For hwon forlete \u00feu  \u00a0 \u00a0 \u00a0 \u00a0  lif \u00fe\u00e6t scyne", "1469": "\u00fe\u00e6t ic \u00fee for lufan  \u00a0 \u00a0 \u00a0 \u00a0  mid mine lichoman", "1470": "heanum to helpe  \u00a0 \u00a0 \u00a0 \u00a0  hold gecypte?", "1471": "Wurde \u00feu \u00fe\u00e6s gewitleas  \u00a0 \u00a0 \u00a0 \u00a0  \u00fe\u00e6t \u00feu waldende", "1472": "\u00feinre alysnesse  \u00a0 \u00a0 \u00a0 \u00a0  \u00feonc ne wisses?", "1473": "Ne ascige ic nu  \u00a0 \u00a0 \u00a0 \u00a0  owiht bi \u00feam bitran", "1474": "dea\u00f0e minum  \u00a0 \u00a0 \u00a0 \u00a0  \u00fee ic adreag fore \u00fee,", "1475": "ac forgield me \u00fein lif,  \u00a0 \u00a0 \u00a0 \u00a0  \u00fe\u00e6s \u00fee ic iu \u00fee min", "1476": "\u00feurh woruldwite  \u00a0 \u00a0 \u00a0 \u00a0  weor\u00f0 gesealde;", "1477": "\u00f0\u00e6s lifes ic manige  \u00a0 \u00a0 \u00a0 \u00a0  \u00fee \u00feu mid leahtrum hafast", "1478": "ofslegen synlice  \u00a0 \u00a0 \u00a0 \u00a0  sylfum to sconde.", "1479": "For hwan \u00feu \u00fe\u00e6t selegescot  \u00a0 \u00a0 \u00a0 \u00a0  \u00fe\u00e6t ic me sw\u00e6s on \u00fee", "1480": "gehalgode,  \u00a0 \u00a0 \u00a0 \u00a0  hus to wynne,", "1481": "\u00feurh firenlustas,  \u00a0 \u00a0 \u00a0 \u00a0  fule synne,", "1482": "unsyfre bismite  \u00a0 \u00a0 \u00a0 \u00a0  sylfes willum?", "1483": "Ge \u00feu \u00feone lichoman  \u00a0 \u00a0 \u00a0 \u00a0  \u00fee ic alysde me", "1484": "feondum of f\u00e6\u00f0me,  \u00a0 \u00a0 \u00a0 \u00a0  ond \u00fea him firene forbead,", "1485": "scyldwyrcende  \u00a0 \u00a0 \u00a0 \u00a0  scondum gewemdest.", "1486": "For hwon ahenge \u00feu mec hefgor  \u00a0 \u00a0 \u00a0 \u00a0  on \u00feinra honda rode", "1487": "\u00feonne iu hongade?  \u00a0 \u00a0 \u00a0 \u00a0  Hw\u00e6t, me \u00feeos heardra \u00feynce\u00f0!", "1488": "Nu is sw\u00e6rra mid mec  \u00a0 \u00a0 \u00a0 \u00a0  \u00feinra synna rod", "1489": "\u00fee ic unwillum  \u00a0 \u00a0 \u00a0 \u00a0  on beom gef\u00e6stnad,", "1490": "\u00feonne seo o\u00feer w\u00e6s  \u00a0 \u00a0 \u00a0 \u00a0  \u00fee ic \u00e6r gestag,", "1491": "willum minum,  \u00a0 \u00a0 \u00a0 \u00a0  \u00fea mec \u00fein wea swi\u00feast", "1492": "\u00e6t heortan gehreaw,  \u00a0 \u00a0 \u00a0 \u00a0  \u00fea ic \u00feec from helle ateah,", "1493": "\u00fe\u00e6r \u00feu hit wolde sylfa  \u00a0 \u00a0 \u00a0 \u00a0  si\u00fe\u00fean gehealdan.", "1494": "Ic w\u00e6s on worulde w\u00e6dla  \u00a0 \u00a0 \u00a0 \u00a0  \u00fe\u00e6t \u00f0u wurde welig in heofonum,", "1495": "earm ic w\u00e6s on e\u00f0le \u00feinum  \u00a0 \u00a0 \u00a0 \u00a0  \u00fe\u00e6t \u00feu <b>wurde</b> eadig on minum.", "1496": "\u00fea \u00f0u \u00fe\u00e6s ealles  \u00a0 \u00a0 \u00a0 \u00a0  \u00e6nigne \u00feonc", "1497": "\u00feinum nergende  \u00a0 \u00a0 \u00a0 \u00a0  nysses on mode.", "1498": "Bibead ic eow  \u00a0 \u00a0 \u00a0 \u00a0  \u00fe\u00e6t ge bro\u00feor mine", "1499": "in woruldrice  \u00a0 \u00a0 \u00a0 \u00a0  wel aretten", "1500": "of \u00feam \u00e6htum  \u00a0 \u00a0 \u00a0 \u00a0  \u00fee ic eow on eor\u00f0an geaf,", "1501": "earmra hulpen.  \u00a0 \u00a0 \u00a0 \u00a0  Earge ge \u00fe\u00e6t l\u00e6stun,", "1502": "\u00feearfum forwyrndon  \u00a0 \u00a0 \u00a0 \u00a0  \u00fe\u00e6t hi under eowrum \u00fe\u00e6ce mosten", "1503": "in gebugan,  \u00a0 \u00a0 \u00a0 \u00a0  ond him \u00e6ghw\u00e6s oftugon,", "1504": "\u00feurh heardne hyge,  \u00a0 \u00a0 \u00a0 \u00a0  hr\u00e6gles nacedum,", "1505": "moses meteleasum.  \u00a0 \u00a0 \u00a0 \u00a0  \u00feeah hy him \u00feurh minne noman", "1506": "werge, wonhale,  \u00a0 \u00a0 \u00a0 \u00a0  w\u00e6tan b\u00e6dan,", "1507": "drynces gedreahte,  \u00a0 \u00a0 \u00a0 \u00a0  dugu\u00fea lease,", "1508": "\u00feurste ge\u00feegede,  \u00a0 \u00a0 \u00a0 \u00a0  ge him \u00feriste oftugon.", "1509": "Sarge ge ne sohton,  \u00a0 \u00a0 \u00a0 \u00a0  ne him sw\u00e6slic word", "1510": "frofre gespr\u00e6con,  \u00a0 \u00a0 \u00a0 \u00a0  \u00fe\u00e6t hy \u00fey freoran hyge", "1511": "mode gefengen.  \u00a0 \u00a0 \u00a0 \u00a0  Eall ge \u00fe\u00e6t me dydan,", "1512": "to hyn\u00feum heofoncyninge.  \u00a0 \u00a0 \u00a0 \u00a0  \u00fe\u00e6s ge sceolon hearde adreogan", "1513": "wite to widan ealdre,  \u00a0 \u00a0 \u00a0 \u00a0  wr\u00e6c mid deoflum ge\u00feolian.\"", "1514": "\u00f0onne \u00fe\u00e6r ofer ealle  \u00a0 \u00a0 \u00a0 \u00a0  egeslicne cwide", "1515": "sylf sigora weard,  \u00a0 \u00a0 \u00a0 \u00a0  sares fulne,", "1516": "ofer \u00fe\u00e6t f\u00e6ge folc  \u00a0 \u00a0 \u00a0 \u00a0  for\u00f0 forl\u00e6te\u00f0,", "1517": "cwi\u00f0 to \u00feara synfulra  \u00a0 \u00a0 \u00a0 \u00a0  sawla fe\u00fean:", "1518": "\"Fara\u00f0 nu, awyrgde,  \u00a0 \u00a0 \u00a0 \u00a0  willum biscyrede", "1519": "engla dreames,  \u00a0 \u00a0 \u00a0 \u00a0  on ece fir", "1520": "\u00fe\u00e6t w\u00e6s Satane  \u00a0 \u00a0 \u00a0 \u00a0  ond his gesi\u00feum mid,", "1521": "deofle gegearwad  \u00a0 \u00a0 \u00a0 \u00a0  ond \u00fe\u00e6re deorcan scole,", "1522": "hat ond heorogrim.  \u00a0 \u00a0 \u00a0 \u00a0  On \u00fe\u00e6t ge hreosan sceolan!\"", "1523": "Ne magon hi \u00feonne gehynan  \u00a0 \u00a0 \u00a0 \u00a0  heofoncyninges bibod,", "1524": "r\u00e6dum birofene.  \u00a0 \u00a0 \u00a0 \u00a0  Sceolon ra\u00fee feallan", "1525": "on grimne grund  \u00a0 \u00a0 \u00a0 \u00a0  \u00fea \u00e6r wi\u00fe gode wunnon.", "1526": "Bi\u00f0 \u00feonne rices weard  \u00a0 \u00a0 \u00a0 \u00a0  re\u00fee ond meahtig,", "1527": "yrre ond egesful.  \u00a0 \u00a0 \u00a0 \u00a0  Ondweard ne m\u00e6g", "1528": "on \u00feissum foldwege  \u00a0 \u00a0 \u00a0 \u00a0  feond gebidan.", "1529": "Swape\u00f0 sigemece  \u00a0 \u00a0 \u00a0 \u00a0  mid \u00fe\u00e6re <b>swi\u00f0ran</b> hond", "1530": "\u00fe\u00e6t on \u00fe\u00e6t deope d\u00e6l  \u00a0 \u00a0 \u00a0 \u00a0  deofol gefealla\u00f0", "1531": "in sweartne leg,  \u00a0 \u00a0 \u00a0 \u00a0  synfulra here", "1532": "under foldan sceat,  \u00a0 \u00a0 \u00a0 \u00a0  f\u00e6ge g\u00e6stas", "1533": "on wra\u00fera wic,  \u00a0 \u00a0 \u00a0 \u00a0  womfulra scolu", "1534": "werge to forwyrde  \u00a0 \u00a0 \u00a0 \u00a0  on witehus,", "1535": "dea\u00f0sele deofles.  \u00a0 \u00a0 \u00a0 \u00a0  Nales dryhtnes gemynd", "1536": "si\u00fe\u00fean geseca\u00f0,  \u00a0 \u00a0 \u00a0 \u00a0  synne ne aspringa\u00f0,", "1537": "\u00fe\u00e6r hi leahtrum fa,  \u00a0 \u00a0 \u00a0 \u00a0  lege gebundne,", "1538": "swylt \u00ferowia\u00f0.  \u00a0 \u00a0 \u00a0 \u00a0  Bi\u00f0 him synwracu", "1539": "ondweard undyrne;  \u00a0 \u00a0 \u00a0 \u00a0  \u00fe\u00e6t is ece cwealm.", "1540": "Ne m\u00e6g \u00fe\u00e6t hate d\u00e6l  \u00a0 \u00a0 \u00a0 \u00a0  of heolo\u00f0cynne", "1541": "in sinnehte  \u00a0 \u00a0 \u00a0 \u00a0  synne forb\u00e6rnan", "1542": "to widan feore,  \u00a0 \u00a0 \u00a0 \u00a0  wom of \u00fe\u00e6re sawle,", "1543": "ac \u00fe\u00e6r se deopa sea\u00f0  \u00a0 \u00a0 \u00a0 \u00a0  dreorge fede\u00f0,", "1544": "grundleas gieme\u00f0  \u00a0 \u00a0 \u00a0 \u00a0  g\u00e6sta on \u00feeostre,", "1545": "\u00e6le\u00f0 hy mid \u00fey ealdan lige,  \u00a0 \u00a0 \u00a0 \u00a0  ond mid \u00fey egsan forste,", "1546": "wra\u00feum wyrmum  \u00a0 \u00a0 \u00a0 \u00a0  ond mid wita fela,", "1547": "frecnum feorhgomum,  \u00a0 \u00a0 \u00a0 \u00a0  folcum scende\u00f0.", "1548": "\u00fe\u00e6t we magon eahtan  \u00a0 \u00a0 \u00a0 \u00a0  ond on an cwe\u00fean,", "1549": "so\u00f0e secgan,  \u00a0 \u00a0 \u00a0 \u00a0  \u00fe\u00e6t se sawle weard,", "1550": "lifes wisdom,  \u00a0 \u00a0 \u00a0 \u00a0  forloren h\u00e6bbe,", "1551": "se \u00fee nu ne gieme\u00f0  \u00a0 \u00a0 \u00a0 \u00a0  hw\u00e6\u00feer his g\u00e6st sie", "1552": "earm \u00fee eadig,  \u00a0 \u00a0 \u00a0 \u00a0  \u00fe\u00e6r he ece sceal", "1553": "\u00e6fter hingonge  \u00a0 \u00a0 \u00a0 \u00a0  hamf\u00e6st wesan.", "1554": "Ne bisorga\u00f0 he  \u00a0 \u00a0 \u00a0 \u00a0  synne to fremman,", "1555": "wonhydig mon,  \u00a0 \u00a0 \u00a0 \u00a0  ne he wihte hafa\u00f0", "1556": "hreowe on mode  \u00a0 \u00a0 \u00a0 \u00a0  \u00fe\u00e6t him halig g\u00e6st", "1557": "losige \u00feurh leahtras  \u00a0 \u00a0 \u00a0 \u00a0  on \u00feas l\u00e6nan tid.", "1558": "\u00f0onne manscea\u00f0a  \u00a0 \u00a0 \u00a0 \u00a0  fore meotude forht,", "1559": "deorc on \u00feam dome stande\u00f0,  \u00a0 \u00a0 \u00a0 \u00a0  ond dea\u00f0e fah,", "1560": "wommum awyrged,  \u00a0 \u00a0 \u00a0 \u00a0  bi\u00f0 se w\u00e6rloga", "1561": "fyres afylled.  \u00a0 \u00a0 \u00a0 \u00a0  Feores unwyr\u00f0e,", "1562": "egsan ge\u00feread,  \u00a0 \u00a0 \u00a0 \u00a0  ondweard gode", "1563": "won ond wliteleas  \u00a0 \u00a0 \u00a0 \u00a0  hafa\u00f0 werges bleo,", "1564": "facentacen feores.  \u00a0 \u00a0 \u00a0 \u00a0  \u00f0onne firena bearn", "1565": "tearum geota\u00f0,  \u00a0 \u00a0 \u00a0 \u00a0  \u00feonne \u00fe\u00e6s tid ne bi\u00fe,", "1566": "synne cwi\u00fea\u00f0;  \u00a0 \u00a0 \u00a0 \u00a0  ac hy to si\u00f0 do\u00f0", "1567": "g\u00e6stum helpe,  \u00a0 \u00a0 \u00a0 \u00a0  \u00f0onne \u00fe\u00e6s giman nele", "1568": "weoruda waldend,  \u00a0 \u00a0 \u00a0 \u00a0  hu \u00fea womscea\u00fean", "1569": "hyra ealdgestreon  \u00a0 \u00a0 \u00a0 \u00a0  on \u00fea openan tid", "1570": "sare greten.  \u00a0 \u00a0 \u00a0 \u00a0  Ne bi\u00fe \u00fe\u00e6t sorga tid", "1571": "leodum alyfed,  \u00a0 \u00a0 \u00a0 \u00a0  \u00fe\u00e6t \u00fe\u00e6r l\u00e6cedom", "1572": "findan mote,  \u00a0 \u00a0 \u00a0 \u00a0  se \u00fee nu his feore nyle", "1573": "h\u00e6lo strynan  \u00a0 \u00a0 \u00a0 \u00a0  \u00feenden her leofa\u00f0.", "1574": "Ne bi\u00f0 \u00fe\u00e6r \u00e6ngum godum  \u00a0 \u00a0 \u00a0 \u00a0  gnorn \u00e6tywed,", "1575": "ne n\u00e6ngum yflum wel,  \u00a0 \u00a0 \u00a0 \u00a0  ac \u00fe\u00e6r \u00e6ghw\u00e6\u00feer", "1576": "anfealde gewyrht  \u00a0 \u00a0 \u00a0 \u00a0  ondweard wige\u00f0.", "1577": "For\u00f0on sceal <b>onettan,</b>  \u00a0 \u00a0 \u00a0 \u00a0  se \u00fee agan wile", "1578": "lif \u00e6t meotude,  \u00a0 \u00a0 \u00a0 \u00a0  \u00feenden him leoht ond g\u00e6st", "1579": "somodf\u00e6st seon.  \u00a0 \u00a0 \u00a0 \u00a0  He his sawle wlite", "1580": "georne bigonge  \u00a0 \u00a0 \u00a0 \u00a0  on godes willan,", "1581": "ond <b>w\u00e6r</b> weor\u00f0e  \u00a0 \u00a0 \u00a0 \u00a0  worda ond d\u00e6da,", "1582": "\u00feeawa ond ge\u00feonca,  \u00a0 \u00a0 \u00a0 \u00a0  \u00feenden him \u00feeos woruld,", "1583": "sceadum scri\u00feende,  \u00a0 \u00a0 \u00a0 \u00a0  scinan mote,", "1584": "\u00fe\u00e6t he ne forleose  \u00a0 \u00a0 \u00a0 \u00a0  on \u00feas l\u00e6nan tid", "1585": "his dreames bl\u00e6d  \u00a0 \u00a0 \u00a0 \u00a0  ond his dagena rim,", "1586": "ond his weorces wlite  \u00a0 \u00a0 \u00a0 \u00a0  ond wuldres lean,", "1587": "\u00fe\u00e6tte heofones cyning  \u00a0 \u00a0 \u00a0 \u00a0  on \u00fea halgan tid", "1588": "so\u00f0f\u00e6st syle\u00f0  \u00a0 \u00a0 \u00a0 \u00a0  to sigorleanum", "1589": "\u00feam \u00fee him on g\u00e6stum  \u00a0 \u00a0 \u00a0 \u00a0  georne hyra\u00f0.", "1590": "\u00feonne heofon ond hel  \u00a0 \u00a0 \u00a0 \u00a0  h\u00e6le\u00fea bearnum,", "1591": "fira feorum,  \u00a0 \u00a0 \u00a0 \u00a0  fylde weor\u00fee\u00f0.", "1592": "Grundas swelga\u00f0  \u00a0 \u00a0 \u00a0 \u00a0  godes ondsacan,", "1593": "lacende leg  \u00a0 \u00a0 \u00a0 \u00a0  la\u00f0wende men,", "1594": "\u00ferea\u00f0 \u00feeodscea\u00fean,  \u00a0 \u00a0 \u00a0 \u00a0  ond no \u00feonan <b>l\u00e6te\u00f0</b>", "1595": "on gefean faran  \u00a0 \u00a0 \u00a0 \u00a0  to feorhnere,", "1596": "ac se bryne binde\u00f0  \u00a0 \u00a0 \u00a0 \u00a0  <b>bidf\u00e6stne</b> here,", "1597": "feo\u00f0 firena bearn.  \u00a0 \u00a0 \u00a0 \u00a0  Frecne me \u00feince\u00f0", "1598": "\u00fe\u00e6t \u00feas g\u00e6stberend  \u00a0 \u00a0 \u00a0 \u00a0  giman nella\u00f0,", "1599": "men on mode,  \u00a0 \u00a0 \u00a0 \u00a0  \u00feonne man <b>fremma\u00f0,</b>", "1600": "hw\u00e6t him se waldend  \u00a0 \u00a0 \u00a0 \u00a0  to wrace gesette,", "1601": "la\u00feum leodum.  \u00a0 \u00a0 \u00a0 \u00a0  \u00feonne lif ond dea\u00f0", "1602": "sawlum swelga\u00f0.  \u00a0 \u00a0 \u00a0 \u00a0  Bi\u00f0 susla hus", "1603": "open ond o\u00f0eawed,  \u00a0 \u00a0 \u00a0 \u00a0  a\u00f0logum ongean,", "1604": "\u00f0\u00e6t sceolon fyllan  \u00a0 \u00a0 \u00a0 \u00a0  firengeorne men", "1605": "sweartum sawlum.  \u00a0 \u00a0 \u00a0 \u00a0  \u00feonne synna <b>to</b> <b>wrace</b>", "1606": "scyldigra scolu  \u00a0 \u00a0 \u00a0 \u00a0  ascyred weor\u00fee\u00f0", "1607": "heane from halgum  \u00a0 \u00a0 \u00a0 \u00a0  on hearmcwale.", "1608": "\u00f0\u00e6r sceolan \u00feeofas  \u00a0 \u00a0 \u00a0 \u00a0  ond \u00feeodscea\u00fean,", "1609": "lease ond forlegene,  \u00a0 \u00a0 \u00a0 \u00a0  lifes ne wenan,", "1610": "ond mansworan  \u00a0 \u00a0 \u00a0 \u00a0  <b>mor\u00feorlean</b> seon,", "1611": "heard ond heorogrim.  \u00a0 \u00a0 \u00a0 \u00a0  \u00feonne hel nime\u00f0", "1612": "w\u00e6rleasra weorud,  \u00a0 \u00a0 \u00a0 \u00a0  ond hi waldend giefe\u00f0", "1613": "feondum in forwyrd;  \u00a0 \u00a0 \u00a0 \u00a0  fa \u00ferowia\u00f0", "1614": "ealdorbealu egeslic.  \u00a0 \u00a0 \u00a0 \u00a0  Earm bi\u00f0 se \u00fee wile", "1615": "firenum gewyrcan,  \u00a0 \u00a0 \u00a0 \u00a0  \u00fe\u00e6t he fah scyle", "1616": "from his scyppende  \u00a0 \u00a0 \u00a0 \u00a0  ascyred weor\u00f0an", "1617": "\u00e6t domd\u00e6ge  \u00a0 \u00a0 \u00a0 \u00a0  to dea\u00f0e ni\u00feer,", "1618": "under helle cinn  \u00a0 \u00a0 \u00a0 \u00a0  in \u00fe\u00e6t hate fyr,", "1619": "under liges locan,  \u00a0 \u00a0 \u00a0 \u00a0  \u00fe\u00e6r hy leomu r\u00e6ca\u00f0", "1620": "to bindenne  \u00a0 \u00a0 \u00a0 \u00a0  ond to b\u00e6rnenne", "1621": "ond to swingenne  \u00a0 \u00a0 \u00a0 \u00a0  synna to wite.", "1622": "\u00f0onne halig g\u00e6st  \u00a0 \u00a0 \u00a0 \u00a0  helle biluce\u00f0,", "1623": "mor\u00feerhusa m\u00e6st,  \u00a0 \u00a0 \u00a0 \u00a0  \u00feurh meaht godes,", "1624": "fyres fulle,  \u00a0 \u00a0 \u00a0 \u00a0  ond feonda here,", "1625": "cyninges worde.  \u00a0 \u00a0 \u00a0 \u00a0  Se bi\u00fe cwealma m\u00e6st", "1626": "deofla ond monna!  \u00a0 \u00a0 \u00a0 \u00a0  \u00fe\u00e6t is dreamleas hus,", "1627": "\u00f0\u00e6r \u00e6nig ne m\u00e6g  \u00a0 \u00a0 \u00a0 \u00a0  <b>ower</b> losian", "1628": "caldan clommum.  \u00a0 \u00a0 \u00a0 \u00a0  Hy br\u00e6con cyninges word,", "1629": "beorht boca bibod;  \u00a0 \u00a0 \u00a0 \u00a0  for\u00feon hy abidan sceolon", "1630": "in sinnehte,  \u00a0 \u00a0 \u00a0 \u00a0  sar endeleas,", "1631": "firend\u00e6dum fa,  \u00a0 \u00a0 \u00a0 \u00a0  for\u00f0 \u00ferowian,", "1632": "\u00f0a \u00fee her <b>forhogdun</b>  \u00a0 \u00a0 \u00a0 \u00a0  heofonrices \u00ferym.", "1633": "\u00feonne \u00fea gecorenan  \u00a0 \u00a0 \u00a0 \u00a0  fore Crist bera\u00f0", "1634": "beorhte fr\u00e6twe.  \u00a0 \u00a0 \u00a0 \u00a0  Hyra bl\u00e6d leofa\u00f0", "1635": "\u00e6t domd\u00e6ge,  \u00a0 \u00a0 \u00a0 \u00a0  agan dream mid gode", "1636": "li\u00fees lifes,  \u00a0 \u00a0 \u00a0 \u00a0  \u00fe\u00e6s \u00fee alyfed bi\u00fe", "1637": "haligra gehwam  \u00a0 \u00a0 \u00a0 \u00a0  on heofonrice.", "1638": "\u00f0\u00e6t is se e\u00feel  \u00a0 \u00a0 \u00a0 \u00a0  \u00fee no geendad weor\u00fee\u00f0,", "1639": "ac \u00fe\u00e6r symle for\u00f0  \u00a0 \u00a0 \u00a0 \u00a0  synna lease", "1640": "dream weardia\u00f0,  \u00a0 \u00a0 \u00a0 \u00a0  dryhten lofia\u00f0,", "1641": "leofne lifes weard,  \u00a0 \u00a0 \u00a0 \u00a0  leohte biwundne,", "1642": "sibbum biswe\u00f0ede,  \u00a0 \u00a0 \u00a0 \u00a0  sorgum biwerede,", "1643": "dreamum gedyrde,  \u00a0 \u00a0 \u00a0 \u00a0  dryhtne gelyfde.", "1644": "Awo to ealdre  \u00a0 \u00a0 \u00a0 \u00a0  engla gemanan", "1645": "bruca\u00f0 mid blisse,  \u00a0 \u00a0 \u00a0 \u00a0  beorhte mid lisse,", "1646": "freoga\u00f0 folces weard.  \u00a0 \u00a0 \u00a0 \u00a0  F\u00e6der ealra geweald", "1647": "hafa\u00f0 ond healde\u00f0  \u00a0 \u00a0 \u00a0 \u00a0  haligra weorud.", "1648": "\u00f0\u00e6r is engla song,  \u00a0 \u00a0 \u00a0 \u00a0  eadigra blis,", "1649": "<b>\u00fe\u00e6r</b> is seo dyre  \u00a0 \u00a0 \u00a0 \u00a0  dryhtnes onsien", "1650": "eallum \u00feam ges\u00e6lgum  \u00a0 \u00a0 \u00a0 \u00a0  sunnan leohtra.", "1651": "\u00f0\u00e6r is leofra lufu,  \u00a0 \u00a0 \u00a0 \u00a0  lif butan endedea\u00f0e,", "1652": "gl\u00e6d gumena weorud,  \u00a0 \u00a0 \u00a0 \u00a0  giogu\u00f0 butan ylde,", "1653": "heofondugu\u00f0a \u00ferym,  \u00a0 \u00a0 \u00a0 \u00a0  h\u00e6lu butan sare,", "1654": "ryhtfremmendum  \u00a0 \u00a0 \u00a0 \u00a0  r\u00e6st butan gewinne,", "1655": "domeadigra  \u00a0 \u00a0 \u00a0 \u00a0  d\u00e6g butan \u00feeostrum,", "1656": "beorht bl\u00e6des full,  \u00a0 \u00a0 \u00a0 \u00a0  blis butan sorgum,", "1657": "fri\u00f0 freondum bitweon  \u00a0 \u00a0 \u00a0 \u00a0  for\u00f0 butan \u00e6festum,", "1658": "ges\u00e6lgum on swegle,  \u00a0 \u00a0 \u00a0 \u00a0  sib butan ni\u00fee", "1659": "halgum on gemonge.  \u00a0 \u00a0 \u00a0 \u00a0  Nis \u00fe\u00e6r hungor ne \u00feurst,", "1660": "sl\u00e6p ne swar leger,  \u00a0 \u00a0 \u00a0 \u00a0  ne sunnan bryne,", "1661": "ne cyle ne cearo,  \u00a0 \u00a0 \u00a0 \u00a0  ac \u00fe\u00e6r cyninges giefe", "1662": "awo bruca\u00f0  \u00a0 \u00a0 \u00a0 \u00a0  eadigra gedryht,", "1663": "weoruda wlitescynast,  \u00a0 \u00a0 \u00a0 \u00a0  wuldres mid dryhten."}, "sourceLink": "http://www.sacred-texts.com/neu/ascp/index.htm"}