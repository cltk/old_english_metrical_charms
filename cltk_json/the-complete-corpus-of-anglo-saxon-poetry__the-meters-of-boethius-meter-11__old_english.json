{"language": "old_english", "englishTitle": "The Meters of Boethius: Meter 11", "sourceLink": "http://www.sacred-texts.com/neu/ascp/index.htm", "author": "Not available", "text": {"0": "An sceppend is \u00a0\u00a0\u00a0\u00a0 butan \u00e6lcum tweon.", "1": "Se is eac wealdend \u00a0\u00a0\u00a0\u00a0 woruldgesceafta,", "10": "\u00fe\u00e6t hi \u00fe\u00e6s \u00f0eodnes \u00a0\u00a0\u00a0\u00a0 \u00feeowas sindon.", "100": "woruldgesceafta. \u00a0\u00a0\u00a0\u00a0 W\u00e6re hit, la, \u00feonne", "101": "murge mid monnum, \u00a0\u00a0\u00a0\u00a0 gif hit meahte swa.", "11": "Se us gesette \u00a0\u00a0\u00a0\u00a0 sido and \u00feeawas,", "12": "eallum gesceaftum \u00a0\u00a0\u00a0\u00a0 <strong>unawendende,</strong>", "13": "singallice \u00a0\u00a0\u00a0\u00a0 sibbe gecynde,", "14": "\u00fea \u00fea he wolde, \u00a0\u00a0\u00a0\u00a0 \u00fe\u00e6t \u00fe\u00e6t he wolde,", "15": "swa lange swa he wolde \u00a0\u00a0\u00a0\u00a0 \u00fe\u00e6t hit wesan sceolde.", "16": "Swa hit eac to worulde \u00a0\u00a0\u00a0\u00a0 sceal <strong>wunian</strong> for\u00f0,", "17": "for\u00fe\u00e6m \u00e6fre ne magon \u00a0\u00a0\u00a0\u00a0 \u00fea unstillan", "18": "woruldgesceafta \u00a0\u00a0\u00a0\u00a0 weor\u00f0an gestilde,", "19": "of \u00f0\u00e6m ryne onwend \u00a0\u00a0\u00a0\u00a0 \u00f0e him rodera weard", "2": "heofones and eor\u00f0an \u00a0\u00a0\u00a0\u00a0 and <strong>heare</strong> s\u00e6", "20": "endebyrdes \u00a0\u00a0\u00a0\u00a0 eallum gesette.", "21": "H\u00e6f\u00f0 se alwealda \u00a0\u00a0\u00a0\u00a0 ealle gesceafta", "22": "geb\u00e6t mid his bridle, \u00a0\u00a0\u00a0\u00a0 hafa\u00f0 butu gedon,", "23": "ealle gemanode \u00a0\u00a0\u00a0\u00a0 and eac getogen,", "24": "\u00fe\u00e6t hi ne moten \u00a0\u00a0\u00a0\u00a0 ofer metodes est", "25": "\u00e6fre gestillan, \u00a0\u00a0\u00a0\u00a0 ne eft eallunga", "26": "swi\u00f0or stirian, \u00a0\u00a0\u00a0\u00a0 \u00feonne <strong>him</strong> sigora weard", "27": "his gewealdle\u00f0er \u00a0\u00a0\u00a0\u00a0 wille onl\u00e6ten.", "28": "He hafa\u00f0 \u00fee bridle \u00a0\u00a0\u00a0\u00a0 butu befangen", "29": "heofon and eor\u00f0an \u00a0\u00a0\u00a0\u00a0 and eall holma begong.", "3": "and ealra \u00feara \u00a0\u00a0\u00a0\u00a0 \u00fee \u00f0\u00e6r in wunia\u00f0,", "30": "Swa h\u00e6f\u00f0 gehea\u00f0\u00e6rod \u00a0\u00a0\u00a0\u00a0 hefonrices weard", "31": "mid his anwealde \u00a0\u00a0\u00a0\u00a0 ealle gesceafta,", "32": "\u00fe\u00e6t hiora \u00e6ghwilc \u00a0\u00a0\u00a0\u00a0 wi\u00f0 o\u00f0er win\u00f0,", "33": "and \u00feeah winnende \u00a0\u00a0\u00a0\u00a0 wre\u00f0ia\u00f0 f\u00e6ste,", "34": "\u00e6ghwilc o\u00f0er \u00a0\u00a0\u00a0\u00a0 utan ymbclyppe\u00f0,", "35": "\u00fey l\u00e6s hi toswifen. \u00a0\u00a0\u00a0\u00a0 For\u00f0\u00e6m hi symle sculon", "36": "\u00f0one ilcan ryne \u00a0\u00a0\u00a0\u00a0 eft gecyrran", "37": "\u00fee \u00e6t frym\u00f0e \u00a0\u00a0\u00a0\u00a0 f\u00e6der getiode,", "38": "and swa edniwe \u00a0\u00a0\u00a0\u00a0 eft gewior\u00f0an.", "39": "Swa hit nu faga\u00f0, \u00a0\u00a0\u00a0\u00a0 frean ealdgeweorc,", "4": "unges\u00e6wenlicra, \u00a0\u00a0\u00a0\u00a0 and eac swa same", "40": "\u00fe\u00e6tte winnende \u00a0\u00a0\u00a0\u00a0 wi\u00f0erweard gesceaft", "41": "f\u00e6ste sibbe \u00a0\u00a0\u00a0\u00a0 for\u00f0 anhealda\u00f0.", "42": "Swa nu fyr and w\u00e6ter, \u00a0\u00a0\u00a0\u00a0 folde and lagustream,", "43": "<strong>manigu</strong> o\u00f0ru gesceaft \u00a0\u00a0\u00a0\u00a0 efnswi\u00f0e him", "44": "giond \u00feas <strong>widan</strong> worulde \u00a0\u00a0\u00a0\u00a0 winna\u00f0 betweox him,", "45": "and swa \u00feeah magon \u00a0\u00a0\u00a0\u00a0 hiora \u00feegnunga", "46": "and geferscipe \u00a0\u00a0\u00a0\u00a0 f\u00e6ste gehealdan.", "47": "Nis hit no \u00fe\u00e6t an \u00a0\u00a0\u00a0\u00a0 \u00fe\u00e6t swa ea\u00f0e m\u00e6g", "48": "wi\u00f0erweard gesceaft \u00a0\u00a0\u00a0\u00a0 wesan \u00e6tg\u00e6dere", "49": "symbel geferan, \u00a0\u00a0\u00a0\u00a0 ac hit is sellicre", "5": "\u00f0ara \u00f0e we eagum \u00a0\u00a0\u00a0\u00a0 on locia\u00f0,", "50": "\u00fe\u00e6t hiora \u00e6nig ne m\u00e6g \u00a0\u00a0\u00a0\u00a0 butan o\u00ferum bion.", "51": "Ac sceal wuhta gehwilc \u00a0\u00a0\u00a0\u00a0 wi\u00f0erweardes hw\u00e6thwugu", "52": "habban under heofonum, \u00a0\u00a0\u00a0\u00a0 \u00fe\u00e6t his hige durre", "53": "gemetgian, \u00a0\u00a0\u00a0\u00a0 \u00e6r hit to micel weor\u00f0e.", "54": "H\u00e6f\u00f0 se \u00e6lmihtiga \u00a0\u00a0\u00a0\u00a0 eallum gesceaftum", "55": "\u00f0\u00e6t gewrixle geset \u00a0\u00a0\u00a0\u00a0 \u00fee nu wunian sceal,", "56": "wyrta growan, \u00a0\u00a0\u00a0\u00a0 leaf grenian,", "57": "\u00fe\u00e6t on h\u00e6rfest eft \u00a0\u00a0\u00a0\u00a0 hrest and wealuwa\u00f0.", "58": "Winter bringe\u00f0 \u00a0\u00a0\u00a0\u00a0 weder ungemet cald,", "59": "swifte windas. \u00a0\u00a0\u00a0\u00a0 Sumor \u00e6fter cyme\u00f0,", "6": "ealra gesceafta. \u00a0\u00a0\u00a0\u00a0 Se is \u00e6lmihtig,", "60": "wearm gewideru. \u00a0\u00a0\u00a0\u00a0 Hw\u00e6t, \u00fea wonnan niht", "61": "mona onlihte\u00f0, \u00a0\u00a0\u00a0\u00a0 o\u00f0\u00f0\u00e6t monnum d\u00e6g", "62": "sunne bringe\u00f0 \u00a0\u00a0\u00a0\u00a0 giond \u00feas sidan gesceaft.", "63": "H\u00e6f\u00f0 se ilca god \u00a0\u00a0\u00a0\u00a0 eor\u00f0an and w\u00e6tere", "64": "mearce gesette. \u00a0\u00a0\u00a0\u00a0 Merestream ne dear", "65": "ofer eor\u00f0an sceat \u00a0\u00a0\u00a0\u00a0 eard gebr\u00e6dan", "66": "fisca cynne \u00a0\u00a0\u00a0\u00a0 butan frean leafe,", "67": "ne hio \u00e6fre ne mot \u00a0\u00a0\u00a0\u00a0 eor\u00f0an \u00feyrscwold", "68": "up ofersteppan, \u00a0\u00a0\u00a0\u00a0 ne \u00f0a ebban \u00feon ma", "69": "foldes mearce \u00a0\u00a0\u00a0\u00a0 oferfaran moton.", "7": "\u00fe\u00e6m olecca\u00f0 \u00a0\u00a0\u00a0\u00a0 ealle gesceafte", "70": "\u00fea gesetnessa \u00a0\u00a0\u00a0\u00a0 sigora wealdend,", "71": "lifes leohtfruma, \u00a0\u00a0\u00a0\u00a0 l\u00e6t \u00feenden he wile", "72": "geond \u00feas m\u00e6ran gesceaft \u00a0\u00a0\u00a0\u00a0 mearce healden.", "73": "Ac \u00feonne se eca \u00a0\u00a0\u00a0\u00a0 and se \u00e6lmihtiga", "74": "\u00fea gewealdle\u00f0eru \u00a0\u00a0\u00a0\u00a0 wile onl\u00e6tan", "75": "efne \u00feara bridla \u00a0\u00a0\u00a0\u00a0 \u00fee he geb\u00e6tte mid", "76": "his agen weorc \u00a0\u00a0\u00a0\u00a0 eall \u00e6t frym\u00f0e,", "77": "(\u00fe\u00e6t is wi\u00f0erweardnes \u00a0\u00a0\u00a0\u00a0 wuhte gehwelcre", "78": "\u00fee we mid \u00fe\u00e6m bridle \u00a0\u00a0\u00a0\u00a0 becnan tilia\u00f0);", "79": "gif se \u00f0ioden l\u00e6t \u00a0\u00a0\u00a0\u00a0 \u00fea toslupan,", "8": "\u00fee \u00fe\u00e6s ambehtes \u00a0\u00a0\u00a0\u00a0 awuht cunnon,", "80": "sona hi forl\u00e6ta\u00f0 \u00a0\u00a0\u00a0\u00a0 lufan and sibbe,", "81": "\u00f0\u00e6s geferscipes \u00a0\u00a0\u00a0\u00a0 freondr\u00e6denne;", "82": "tila\u00fe anra gehwilc \u00a0\u00a0\u00a0\u00a0 agnes willan,", "83": "woruldgesceafta \u00a0\u00a0\u00a0\u00a0 winna\u00f0 betweox him,", "84": "o\u00f0\u00f0\u00e6t \u00f0ios eor\u00f0e \u00a0\u00a0\u00a0\u00a0 eall forweor\u00f0e\u00f0,", "85": "and eac swa same \u00a0\u00a0\u00a0\u00a0 o\u00f0ra gesceafta", "86": "weor\u00f0a\u00f0 him selfe \u00a0\u00a0\u00a0\u00a0 si\u00f0\u00f0an to nauhte.", "87": "Ac se ilca god, \u00a0\u00a0\u00a0\u00a0 se \u00fe\u00e6t eall metga\u00f0,", "88": "se gefeh\u00f0 fela \u00a0\u00a0\u00a0\u00a0 folca tosomne,", "89": "and mid freondscipe \u00a0\u00a0\u00a0\u00a0 f\u00e6ste gegadra\u00f0,", "9": "ge eac swa same \u00a0\u00a0\u00a0\u00a0 \u00fea \u00f0\u00e6s auht nyton", "90": "<strong>gesamna\u00f0</strong> sinscipas, \u00a0\u00a0\u00a0\u00a0 sibbe gemenge\u00f0,", "91": "cl\u00e6nlice lufe. \u00a0\u00a0\u00a0\u00a0 Swa se cr\u00e6ftga eac", "92": "geferscipas \u00a0\u00a0\u00a0\u00a0 f\u00e6ste gesamna\u00f0,", "93": "\u00fe\u00e6t hi hiora freondscipe \u00a0\u00a0\u00a0\u00a0 for\u00f0 on symbel", "94": "untweofealde \u00a0\u00a0\u00a0\u00a0 treowa gehealda\u00f0,", "95": "sibbe samrade. \u00a0\u00a0\u00a0\u00a0 Eala, sigora god,", "96": "<strong>w\u00e6re</strong> \u00feis moncyn \u00a0\u00a0\u00a0\u00a0 miclum ges\u00e6lig,", "97": "gif hiora modsefa \u00a0\u00a0\u00a0\u00a0 meahte weor\u00f0an", "98": "sta\u00f0olf\u00e6st gereaht \u00a0\u00a0\u00a0\u00a0 \u00feurh \u00fea strongan meaht,", "99": "and geendebyrd, \u00a0\u00a0\u00a0\u00a0 swa swa o\u00f0ra sint"}, "source": "The Complete Corpus of Anglo-Saxon Poetry", "originalTitle": "The Meters of Boethius: Meter 11"}