{"author": "Not available", "source": "The Complete Corpus of Anglo-Saxon Poetry", "originalTitle": "The Meters of Boethius: Meter 14", "language": "old_english", "englishTitle": "The Meters of Boethius: Meter 14", "text": {"0": "Hw\u00e6t bi\u00f0 \u00f0\u00e6m welegan \u00a0\u00a0\u00a0\u00a0 woruldgitsere", "1": "on his mode \u00f0e bet, \u00a0\u00a0\u00a0\u00a0 \u00feeah he micel age", "2": "goldes and gimma \u00a0\u00a0\u00a0\u00a0 and gooda gehw\u00e6s,", "3": "\u00e6hta unrim, \u00a0\u00a0\u00a0\u00a0 and him mon erigen scyle", "4": "\u00e6ghwelce d\u00e6g \u00a0\u00a0\u00a0\u00a0 \u00e6cera \u00f0usend,", "5": "\u00f0eah \u00f0es middangeard \u00a0\u00a0\u00a0\u00a0 and \u00feis manna cyn", "6": "sy under sunnan \u00a0\u00a0\u00a0\u00a0 su\u00f0, west and east", "7": "his anwalde \u00a0\u00a0\u00a0\u00a0 eall under\u00f0ieded?", "8": "Ne mot he \u00feara hyrsta \u00a0\u00a0\u00a0\u00a0 hionane l\u00e6dan", "9": "of \u00f0isse worulde \u00a0\u00a0\u00a0\u00a0 wuhte \u00feon mare,", "10": "hordgestreona, \u00a0\u00a0\u00a0\u00a0 \u00f0onne he hi\u00f0er brohte."}, "sourceLink": "http://www.sacred-texts.com/neu/ascp/index.htm"}