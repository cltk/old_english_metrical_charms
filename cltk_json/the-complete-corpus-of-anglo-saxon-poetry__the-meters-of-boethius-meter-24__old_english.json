{"language": "old_english", "englishTitle": "The Meters of Boethius: Meter 24", "sourceLink": "http://www.sacred-texts.com/neu/ascp/index.htm", "author": "Not available", "text": {"0": "Ic h\u00e6bbe fi\u00f0ru \u00a0\u00a0\u00a0\u00a0 fugle swiftran,", "1": "mid \u00f0\u00e6m ic fleogan m\u00e6g \u00a0\u00a0\u00a0\u00a0 feor fram eor\u00f0an", "10": "ufan ofer ealle. \u00a0\u00a0\u00a0\u00a0 Meahtes eac faran", "11": "ofer \u00f0\u00e6m fyre \u00a0\u00a0\u00a0\u00a0 \u00f0e fela geara", "12": "for lange betweox \u00a0\u00a0\u00a0\u00a0 lyfte and rodere,", "13": "swa him \u00e6t frym\u00f0e \u00a0\u00a0\u00a0\u00a0 f\u00e6der getiode.", "14": "\u00f0u meahtest \u00f0e si\u00f0\u00f0an \u00a0\u00a0\u00a0\u00a0 mid \u00f0\u00e6re sunnan", "15": "faran betweox \u00a0\u00a0\u00a0\u00a0 o\u00f0rum tunglum.", "16": "Meahtest \u00f0e full recen \u00a0\u00a0\u00a0\u00a0 on \u00f0\u00e6m rodere ufan", "17": "si\u00f0\u00f0an weor\u00f0an, \u00a0\u00a0\u00a0\u00a0 and \u00f0onne samtenges", "18": "\u00e6t \u00f0\u00e6m \u00e6lcealdan \u00a0\u00a0\u00a0\u00a0 anum steorran,", "19": "se yfmest is \u00a0\u00a0\u00a0\u00a0 eallra tungla,", "2": "ofer heane hrof \u00a0\u00a0\u00a0\u00a0 heofones \u00feisses,", "20": "\u00f0one Saturnus \u00a0\u00a0\u00a0\u00a0 sundbuende", "21": "hata\u00f0 under heofonum; \u00a0\u00a0\u00a0\u00a0 he is se cealda", "22": "eallisig tungl, \u00a0\u00a0\u00a0\u00a0 yfemest wandra\u00f0", "23": "ofer eallum ufan \u00a0\u00a0\u00a0\u00a0 o\u00f0rum steorrum.", "24": "Si\u00f0\u00f0an \u00f0u \u00f0onne \u00a0\u00a0\u00a0\u00a0 \u00f0one up a hafast", "25": "for\u00f0 oferfarenne, \u00a0\u00a0\u00a0\u00a0 \u00f0u meaht feorsian;", "26": "\u00f0onne bist \u00f0u si\u00f0\u00f0an \u00a0\u00a0\u00a0\u00a0 sona ofer uppan", "27": "rodere ryneswiftum. \u00a0\u00a0\u00a0\u00a0 Gif \u00f0u on riht f\u00e6rest,", "28": "\u00f0e \u00f0one hehstan heofon \u00a0\u00a0\u00a0\u00a0 behindan l\u00e6tst,", "29": "\u00f0onne meaht \u00f0u <strong>si\u00f0\u00f0an</strong> \u00a0\u00a0\u00a0\u00a0 so\u00f0es leohtes", "3": "ac \u00f0\u00e6r ic nu moste \u00a0\u00a0\u00a0\u00a0 mod gefe\u00f0ran,", "30": "habban \u00feinne d\u00e6l, \u00a0\u00a0\u00a0\u00a0 \u00f0onan an cyning", "31": "rume ricsa\u00f0 \u00a0\u00a0\u00a0\u00a0 ofer roderum up", "32": "and under swa same \u00a0\u00a0\u00a0\u00a0 eallra gesceafta,", "33": "weorulde walde\u00f0. \u00a0\u00a0\u00a0\u00a0 \u00fe\u00e6t is wis cyning,", "34": "\u00fe\u00e6t is se \u00f0e walde\u00f0 \u00a0\u00a0\u00a0\u00a0 giond wer\u00f0ioda", "35": "ealra o\u00f0ra \u00a0\u00a0\u00a0\u00a0 eor\u00f0an cyninga,", "36": "se mid his bridle \u00a0\u00a0\u00a0\u00a0 <strong>ymbeb\u00e6ted</strong> h\u00e6f\u00f0", "37": "ymbhwyrft ealne \u00a0\u00a0\u00a0\u00a0 eor\u00f0an and heofones.", "38": "He his gewaldle\u00f0er \u00a0\u00a0\u00a0\u00a0 wel gemetga\u00f0,", "39": "se stiore\u00f0 a \u00a0\u00a0\u00a0\u00a0 \u00feurg \u00f0a strongan meaht", "4": "\u00f0inne fer\u00f0locan, \u00a0\u00a0\u00a0\u00a0 fe\u00f0rum minum,", "40": "\u00f0\u00e6m hr\u00e6dw\u00e6ne \u00a0\u00a0\u00a0\u00a0 heofones and eor\u00f0an.", "41": "Se an dema \u00a0\u00a0\u00a0\u00a0 is gest\u00e6\u00f0\u00f0ig,", "42": "unawendendlic, \u00a0\u00a0\u00a0\u00a0 wlitig and m\u00e6re.", "43": "Gif \u00f0u <strong>weor\u00f0est</strong> \u00a0\u00a0\u00a0\u00a0 on wege rihtum", "44": "up to \u00f0\u00e6m earde, \u00a0\u00a0\u00a0\u00a0 \u00fe\u00e6t is \u00e6\u00f0ele stow,", "45": "\u00f0eah \u00f0u hi nu geta \u00a0\u00a0\u00a0\u00a0 forgiten h\u00e6bbe,", "46": "gif \u00f0u \u00e6fre eft \u00a0\u00a0\u00a0\u00a0 \u00fe\u00e6r an cymest,", "47": "\u00f0onne wilt \u00feu secgan \u00a0\u00a0\u00a0\u00a0 and sona cwe\u00f0an:", "48": "\"\u00f0is is eallunga \u00a0\u00a0\u00a0\u00a0 min agen cy\u00f0,", "49": "eard and e\u00f0el. \u00a0\u00a0\u00a0\u00a0 Ic w\u00e6s \u00e6r hionan", "5": "o\u00f0\u00f0\u00e6t \u00f0u meahte \u00a0\u00a0\u00a0\u00a0 \u00feisne middangeard,", "50": "cumen and acenned \u00a0\u00a0\u00a0\u00a0 \u00f0urh \u00f0isses cr\u00e6ftgan meaht.", "51": "Nylle ic \u00e6fre \u00a0\u00a0\u00a0\u00a0 hionan ut witan,", "52": "ac ic symle her \u00a0\u00a0\u00a0\u00a0 softe wille", "53": "mid f\u00e6der willan \u00a0\u00a0\u00a0\u00a0 f\u00e6ste stondan.\"", "54": "Gif \u00f0e \u00f0onne \u00e6fre \u00a0\u00a0\u00a0\u00a0 eft geweor\u00f0e\u00f0", "55": "\u00fe\u00e6t \u00f0u wilt o\u00f0\u00f0e most \u00a0\u00a0\u00a0\u00a0 weorolde \u00f0iostro", "56": "eft fandian, \u00a0\u00a0\u00a0\u00a0 \u00f0u meaht ea\u00f0e gesion", "57": "unrihtwise \u00a0\u00a0\u00a0\u00a0 eor\u00f0an cyningas", "58": "and \u00fea ofermodan \u00a0\u00a0\u00a0\u00a0 o\u00f0re rican", "59": "\u00f0e \u00feis werige folc \u00a0\u00a0\u00a0\u00a0 wyrst tucia\u00f0,", "6": "\u00e6lc eor\u00f0lic \u00f0ing, \u00a0\u00a0\u00a0\u00a0 eallunga forsion.", "60": "\u00fe\u00e6t hi symle bio\u00f0 \u00a0\u00a0\u00a0\u00a0 swi\u00f0e earme,", "61": "unmehtige \u00a0\u00a0\u00a0\u00a0 \u00e6lces \u00f0inges,", "62": "emne \u00f0a ilcan \u00a0\u00a0\u00a0\u00a0 \u00fee \u00feis earme folc", "63": "sume hwile nu \u00a0\u00a0\u00a0\u00a0 swi\u00f0ost ondr\u00e6d\u00e6\u00f0.", "7": "Meahtes ofer rodorum \u00a0\u00a0\u00a0\u00a0 gereclice", "8": "fe\u00f0erum lacan, \u00a0\u00a0\u00a0\u00a0 feor up ofer", "9": "wolcnu windan, \u00a0\u00a0\u00a0\u00a0 wlitan si\u00f0\u00f0an"}, "source": "The Complete Corpus of Anglo-Saxon Poetry", "originalTitle": "The Meters of Boethius: Meter 24"}