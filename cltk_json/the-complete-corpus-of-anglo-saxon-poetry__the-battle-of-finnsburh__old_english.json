{"language": "old_english", "englishTitle": "The Battle of Finnsburh", "sourceLink": "http://www.sacred-texts.com/neu/ascp/index.htm", "author": "Not available", "text": {"0": "...nas byrna\u00f0?\"", "1": "<strong>Hn\u00e6f</strong> hleo\u00ferode \u00f0a, \u00a0\u00a0\u00a0\u00a0 <strong>hea\u00feogeong</strong> cyning:", "10": "habba\u00f0 eowre <strong>linda,</strong> \u00a0\u00a0\u00a0\u00a0 <strong>hicgea\u00fe</strong> on ellen,", "11": "<strong>winna\u00f0</strong> on orde, \u00a0\u00a0\u00a0\u00a0 wesa\u00f0 onmode!\"", "12": "\u00f0a aras m\u00e6nig goldhladen \u00f0egn, \u00a0\u00a0\u00a0\u00a0 gyrde hine his swurde.", "13": "\u00f0a to dura eodon \u00a0\u00a0\u00a0\u00a0 drihtlice cempan,", "14": "Sigefer\u00f0 and Eaha, \u00a0\u00a0\u00a0\u00a0 hyra sword getugon,", "15": "and \u00e6t o\u00ferum durum \u00a0\u00a0\u00a0\u00a0 Ordlaf and Gu\u00felaf,", "16": "and Hengest sylf \u00a0\u00a0\u00a0\u00a0 hwearf him on laste.", "17": "\u00f0a gyt Garulf \u00a0\u00a0\u00a0\u00a0 Gu\u00f0ere <strong>styrde</strong>", "18": "\u00f0\u00e6t he swa freolic feorh \u00a0\u00a0\u00a0\u00a0 forman si\u00fee", "19": "to \u00f0\u00e6re healle durum \u00a0\u00a0\u00a0\u00a0 hyrsta ne <strong>b\u00e6re,</strong>", "2": "\"Ne \u00f0is ne daga\u00f0 <strong>eastan,</strong> \u00a0\u00a0\u00a0\u00a0 ne her draca ne fleoge\u00f0,", "20": "nu hyt ni\u00fea heard \u00a0\u00a0\u00a0\u00a0 anyman wolde,", "21": "ac he fr\u00e6gn ofer eal \u00a0\u00a0\u00a0\u00a0 undearninga,", "22": "deormod h\u00e6le\u00fe, \u00a0\u00a0\u00a0\u00a0 hwa \u00f0a duru heolde.", "23": "\"Sigefer\u00fe is min nama,\" cwe\u00fe he, \u00a0\u00a0\u00a0\u00a0 \"ic eom Secgena leod,", "24": "<strong>wreccea</strong> wide cu\u00f0; \u00a0\u00a0\u00a0\u00a0 f\u00e6la ic <strong>weana</strong> gebad,", "25": "<strong>heardra</strong> hilda. \u00a0\u00a0\u00a0\u00a0 \u00f0e is gyt her witod", "26": "sw\u00e6\u00feer \u00f0u sylf to me \u00a0\u00a0\u00a0\u00a0 secean wylle.\"", "27": "\u00f0a w\u00e6s on healle \u00a0\u00a0\u00a0\u00a0 w\u00e6lslihta gehlyn;", "28": "sceolde <strong>cellod</strong> <strong>bord</strong> \u00a0\u00a0\u00a0\u00a0 <strong>cenum</strong> on handa,", "29": "banhelm berstan \u00a0\u00a0\u00a0\u00a0 (buruh\u00f0elu dynede),", "3": "ne her \u00f0isse healle \u00a0\u00a0\u00a0\u00a0 hornas ne byrna\u00f0.", "30": "o\u00f0 \u00e6t \u00f0\u00e6re gu\u00f0e \u00a0\u00a0\u00a0\u00a0 Garulf gecrang,", "31": "ealra \u00e6rest \u00a0\u00a0\u00a0\u00a0 eor\u00f0buendra,", "32": "Gu\u00f0lafes sunu, \u00a0\u00a0\u00a0\u00a0 ymbe hyne godra f\u00e6la,", "33": "<strong>hwearflicra</strong> <strong>hr\u00e6w.</strong> \u00a0\u00a0\u00a0\u00a0 Hr\u00e6fen wandrode,", "34": "sweart and sealobrun. \u00a0\u00a0\u00a0\u00a0 Swurdleoma stod,", "35": "swylce eal Finnsburuh \u00a0\u00a0\u00a0\u00a0 fyrenu w\u00e6re.", "36": "Ne gefr\u00e6gn ic n\u00e6fre wur\u00felicor \u00a0\u00a0\u00a0\u00a0 \u00e6t wera hilde", "37": "sixtig sigebeorna \u00a0\u00a0\u00a0\u00a0 sel <strong>geb\u00e6ran,</strong>", "38": "ne nefre <strong>swetne</strong> medo \u00a0\u00a0\u00a0\u00a0 sel forgyldan", "39": "\u00f0onne Hn\u00e6fe guldan \u00a0\u00a0\u00a0\u00a0 his h\u00e6gstealdas.", "4": "Ac her for\u00fe bera\u00f0; \u00a0\u00a0\u00a0\u00a0 fugelas singa\u00f0,", "40": "Hig fuhton fif dagas, \u00a0\u00a0\u00a0\u00a0 swa hyra nan ne feol", "41": "drihtgesi\u00f0a, \u00a0\u00a0\u00a0\u00a0 ac hig \u00f0a duru heoldon.", "42": "\u00f0a gewat him wund h\u00e6le\u00f0 \u00a0\u00a0\u00a0\u00a0 on w\u00e6g gangan,", "43": "s\u00e6de \u00fe\u00e6t his byrne \u00a0\u00a0\u00a0\u00a0 abrocen w\u00e6re,", "44": "heresceorp <strong>unhror,</strong> \u00a0\u00a0\u00a0\u00a0 and eac w\u00e6s his helm <strong>\u00f0yrel.</strong>", "45": "\u00f0a hine sona fr\u00e6gn \u00a0\u00a0\u00a0\u00a0 folces hyrde,", "46": "hu \u00f0a wigend hyra \u00a0\u00a0\u00a0\u00a0 wunda gen\u00e6son,", "47": "o\u00f0\u00f0e hw\u00e6\u00feer \u00f0\u00e6ra hyssa", "5": "gylle\u00f0 gr\u00e6ghama, \u00a0\u00a0\u00a0\u00a0 gu\u00f0wudu hlynne\u00f0,", "6": "scyld scefte oncwy\u00f0. \u00a0\u00a0\u00a0\u00a0 Nu scyne\u00f0 \u00fees mona", "7": "wa\u00f0ol under wolcnum. \u00a0\u00a0\u00a0\u00a0 Nu arisa\u00f0 wead\u00e6da", "8": "\u00f0e \u00f0isne folces ni\u00f0 \u00a0\u00a0\u00a0\u00a0 fremman willa\u00f0.", "9": "Ac onwacnigea\u00f0 nu, \u00a0\u00a0\u00a0\u00a0 wigend mine,"}, "source": "The Complete Corpus of Anglo-Saxon Poetry", "originalTitle": "The Battle of Finnsburh"}