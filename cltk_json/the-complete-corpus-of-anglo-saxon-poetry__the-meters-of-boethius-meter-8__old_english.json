{"language": "old_english", "englishTitle": "The Meters of Boethius: Meter 8", "sourceLink": "http://www.sacred-texts.com/neu/ascp/index.htm", "author": "Not available", "text": {"0": "Sona swa se wisdom \u00a0\u00a0\u00a0\u00a0 \u00feas word h\u00e6fde", "1": "swetole areahte, \u00a0\u00a0\u00a0\u00a0 he \u00fea si\u00f0\u00f0an ongan", "10": "\u00fee nu drihtguman \u00a0\u00a0\u00a0\u00a0 diorost l\u00e6ta\u00f0.", "11": "For\u00f0\u00e6m hiora n\u00e6nig \u00a0\u00a0\u00a0\u00a0 n\u00e6s \u00fea gieta,", "12": "ne hi ne gesawon \u00a0\u00a0\u00a0\u00a0 sundbuende,", "13": "ne ymbutan hi \u00a0\u00a0\u00a0\u00a0 awer ne herdon.", "14": "Hw\u00e6t, hi firenlusta \u00a0\u00a0\u00a0\u00a0 frece ne w\u00e6ron,", "15": "buton swa hi meahton \u00a0\u00a0\u00a0\u00a0 gemetlicost", "16": "\u00f0a gecynd began \u00a0\u00a0\u00a0\u00a0 \u00fee him Crist gesceop,", "17": "and hi \u00e6ne on d\u00e6ge \u00a0\u00a0\u00a0\u00a0 \u00e6ton symle", "18": "on \u00e6fentid \u00a0\u00a0\u00a0\u00a0 eor\u00f0an w\u00e6stmas,", "19": "wudes and wyrta, \u00a0\u00a0\u00a0\u00a0 nalles win druncon", "2": "singan so\u00f0cwidas, \u00a0\u00a0\u00a0\u00a0 and \u00feus selfa cw\u00e6\u00f0:", "20": "scir of steape. \u00a0\u00a0\u00a0\u00a0 N\u00e6s \u00fea scealca nan", "21": "\u00fee mete o\u00f0\u00f0e drinc \u00a0\u00a0\u00a0\u00a0 m\u00e6ngan cu\u00f0e,", "22": "w\u00e6ter wi\u00f0 hunige, \u00a0\u00a0\u00a0\u00a0 ne heora w\u00e6da \u00feon ma", "23": "sioloce siowian, \u00a0\u00a0\u00a0\u00a0 ne hi siarocr\u00e6ftum", "24": "godweb giredon, \u00a0\u00a0\u00a0\u00a0 ne hi gimreced", "25": "setton searolice, \u00a0\u00a0\u00a0\u00a0 ac hi simle him", "26": "eallum tidum \u00a0\u00a0\u00a0\u00a0 ute slepon", "27": "under beamsceade, \u00a0\u00a0\u00a0\u00a0 druncon burnan w\u00e6ter,", "28": "calde wyllan. \u00a0\u00a0\u00a0\u00a0 N\u00e6nig cepa ne seah", "29": "ofer eargeblond \u00a0\u00a0\u00a0\u00a0 ellendne wearod,", "3": "Hw\u00e6t, sio forme eld \u00a0\u00a0\u00a0\u00a0 foldbuendum", "30": "ne huru ymbe sciphergas \u00a0\u00a0\u00a0\u00a0 <strong>scealcas</strong> ne herdon,", "31": "ne fur\u00f0um fira nan \u00a0\u00a0\u00a0\u00a0 ymb gefeoht sprecan.", "32": "N\u00e6s \u00f0eos eor\u00f0e besmiten \u00a0\u00a0\u00a0\u00a0 awer \u00fea geta", "33": "beornes blode \u00a0\u00a0\u00a0\u00a0 \u00fee hine bill rude,", "34": "ne fur\u00f0um wundne wer \u00a0\u00a0\u00a0\u00a0 weoruldbuende", "35": "gesawan under sunnan. \u00a0\u00a0\u00a0\u00a0 N\u00e6nig si\u00f0\u00f0an w\u00e6s", "36": "weor\u00f0 on weorulde, \u00a0\u00a0\u00a0\u00a0 gif mon his willan ongeat", "37": "yfelne mid eldum; \u00a0\u00a0\u00a0\u00a0 he w\u00e6s \u00e6ghw\u00e6m la\u00f0.", "38": "Eala, \u00fe\u00e6r hit wurde \u00a0\u00a0\u00a0\u00a0 o\u00f0\u00f0e wolde god", "39": "\u00fe\u00e6t on eor\u00f0an nu \u00a0\u00a0\u00a0\u00a0 ussa tida", "4": "geond eor\u00f0an sceat \u00a0\u00a0\u00a0\u00a0 \u00e6ghwam dohte,", "40": "geond \u00feas widan weoruld \u00a0\u00a0\u00a0\u00a0 w\u00e6ren \u00e6ghw\u00e6s", "41": "swelce under sunnan. \u00a0\u00a0\u00a0\u00a0 Ac hit is s\u00e6mre nu,", "42": "\u00fe\u00e6t \u00f0eos gitsunc hafa\u00f0 \u00a0\u00a0\u00a0\u00a0 gumena gehwelces", "43": "mod amerred, \u00a0\u00a0\u00a0\u00a0 \u00fe\u00e6t he maran ne rec\u00f0,", "44": "ac hit on witte \u00a0\u00a0\u00a0\u00a0 weallende byrn\u00f0.", "45": "Efne sio gitsung \u00a0\u00a0\u00a0\u00a0 \u00fee n\u00e6nne grund hafa\u00f0", "46": "swearte sw\u00e6fe\u00f0 \u00a0\u00a0\u00a0\u00a0 sumes onlice", "47": "efne \u00feam munte \u00a0\u00a0\u00a0\u00a0 \u00fee nu monna bearn", "48": "Etne hata\u00f0. \u00a0\u00a0\u00a0\u00a0 Se on iglonde", "49": "Sicilia \u00a0\u00a0\u00a0\u00a0 swefle byrne\u00f0,", "5": "\u00fea \u00fea anra gehw\u00e6m \u00a0\u00a0\u00a0\u00a0 on eor\u00f0w\u00e6stmum", "50": "\u00fe\u00e6t mon helle fyr \u00a0\u00a0\u00a0\u00a0 hate\u00f0 wide,", "51": "for\u00fe\u00e6m hit symle bi\u00f0 \u00a0\u00a0\u00a0\u00a0 sinbyrnende,", "52": "and ymbutan hit \u00a0\u00a0\u00a0\u00a0 o\u00f0ra stowa", "53": "blate forb\u00e6rn\u00f0 \u00a0\u00a0\u00a0\u00a0 biteran lege.", "54": "Eala, hw\u00e6t se forma \u00a0\u00a0\u00a0\u00a0 feohgitsere", "55": "w\u00e6re on worulde, \u00a0\u00a0\u00a0\u00a0 se \u00feas wongstedas", "56": "grof \u00e6fter golde \u00a0\u00a0\u00a0\u00a0 and \u00e6fter gimcynnum.", "57": "Hw\u00e6t, he frecnu gestreon \u00a0\u00a0\u00a0\u00a0 funde m\u00e6negum", "58": "bewrigen on weorulde, \u00a0\u00a0\u00a0\u00a0 w\u00e6tere o\u00f0\u00f0e eor\u00f0an.", "6": "genoh \u00f0uhte. \u00a0\u00a0\u00a0\u00a0 Nis hit nu \u00f0a swelc!", "7": "N\u00e6ron \u00fea geond weorulde \u00a0\u00a0\u00a0\u00a0 welige hamas,", "8": "ne mislice \u00a0\u00a0\u00a0\u00a0 mettas ne drincas,", "9": "ne hi \u00feara hr\u00e6gla \u00a0\u00a0\u00a0\u00a0 huru ne gemdon"}, "source": "The Complete Corpus of Anglo-Saxon Poetry", "originalTitle": "The Meters of Boethius: Meter 8"}