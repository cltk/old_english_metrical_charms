{"language": "old_english", "englishTitle": "Maxims II", "sourceLink": "http://www.sacred-texts.com/neu/ascp/index.htm", "author": "Not available", "text": {"0": "Cyning sceal rice healdan. \u00a0\u00a0\u00a0\u00a0 Ceastra beo\u00f0 feorran gesyne,", "1": "or\u00f0anc enta geweorc, \u00a0\u00a0\u00a0\u00a0 \u00fea \u00fee on \u00feysse eor\u00f0an syndon,", "10": "gold gumena gehwam, \u00a0\u00a0\u00a0\u00a0 and gomol snoterost,", "11": "fyrngearum frod, \u00a0\u00a0\u00a0\u00a0 se \u00fee \u00e6r feala gebide\u00f0.", "12": "<strong>Weax</strong> bi\u00f0 wundrum clibbor. \u00a0\u00a0\u00a0\u00a0 Wolcnu scri\u00f0a\u00f0.", "13": "Geongne \u00e6\u00feeling sceolan \u00a0\u00a0\u00a0\u00a0 gode gesi\u00f0as", "14": "byldan to beaduwe \u00a0\u00a0\u00a0\u00a0 and to beahgife.", "15": "Ellen sceal on eorle, \u00a0\u00a0\u00a0\u00a0 ecg sceal wi\u00f0 hellme", "16": "hilde gebidan. \u00a0\u00a0\u00a0\u00a0 Hafuc sceal on glofe", "17": "wilde gewunian, \u00a0\u00a0\u00a0\u00a0 wulf sceal on bearowe,", "18": "<strong>earm</strong> anhaga, \u00a0\u00a0\u00a0\u00a0 eofor sceal on holte,", "19": "to\u00f0m\u00e6genes trum. \u00a0\u00a0\u00a0\u00a0 Til sceal on e\u00f0le", "2": "wr\u00e6tlic weallstana geweorc. \u00a0\u00a0\u00a0\u00a0 Wind by\u00f0 on lyfte swiftust,", "20": "domes wyrcean. \u00a0\u00a0\u00a0\u00a0 Daro\u00f0 sceal on handa,", "21": "gar golde fah. \u00a0\u00a0\u00a0\u00a0 Gim sceal on hringe", "22": "standan steap and geap. \u00a0\u00a0\u00a0\u00a0 Stream sceal on y\u00f0um", "23": "<strong>mencgan</strong> mereflode. \u00a0\u00a0\u00a0\u00a0 M\u00e6st sceal on ceole,", "24": "segelgyrd seomian. \u00a0\u00a0\u00a0\u00a0 Sweord sceal on bearme,", "25": "drihtlic isern. \u00a0\u00a0\u00a0\u00a0 Draca sceal on hl\u00e6we,", "26": "frod, fr\u00e6twum wlanc. \u00a0\u00a0\u00a0\u00a0 Fisc sceal on w\u00e6tere", "27": "cynren cennan. \u00a0\u00a0\u00a0\u00a0 Cyning sceal on healle", "28": "beagas d\u00e6lan. \u00a0\u00a0\u00a0\u00a0 Bera sceal on h\u00e6\u00f0e,", "29": "eald and egesfull. \u00a0\u00a0\u00a0\u00a0 Ea of dune sceal", "3": "\u00feunar by\u00f0 \u00feragum hludast. \u00a0\u00a0\u00a0\u00a0 \u00ferymmas syndan Cristes myccle,", "30": "flodgr\u00e6g feran. \u00a0\u00a0\u00a0\u00a0 Fyrd sceal \u00e6tsomne,", "31": "tirf\u00e6stra getrum. \u00a0\u00a0\u00a0\u00a0 Treow sceal on eorle,", "32": "wisdom on were. \u00a0\u00a0\u00a0\u00a0 Wudu sceal on foldan", "33": "bl\u00e6dum blowan. \u00a0\u00a0\u00a0\u00a0 Beorh sceal on eor\u00fean", "34": "grene standan. \u00a0\u00a0\u00a0\u00a0 God sceal on heofenum,", "35": "d\u00e6da demend. \u00a0\u00a0\u00a0\u00a0 Duru sceal on healle,", "36": "rum recedes mu\u00f0. \u00a0\u00a0\u00a0\u00a0 Rand sceal on scylde,", "37": "f\u00e6st fingra gebeorh. \u00a0\u00a0\u00a0\u00a0 Fugel uppe sceal", "38": "lacan on lyfte. \u00a0\u00a0\u00a0\u00a0 Leax sceal on w\u00e6le", "39": "mid sceote scri\u00f0an. \u00a0\u00a0\u00a0\u00a0 Scur sceal on heofenum,", "4": "wyrd by\u00f0 swi\u00f0ost. \u00a0\u00a0\u00a0\u00a0 Winter by\u00f0 cealdost,", "40": "winde geblanden, \u00a0\u00a0\u00a0\u00a0 in \u00feas woruld cuman.", "41": "\u00feeof sceal gangan \u00feystrum wederum. \u00a0\u00a0\u00a0\u00a0 \u00feyrs sceal on fenne gewunian", "42": "ana innan lande. \u00a0\u00a0\u00a0\u00a0 Ides sceal dyrne cr\u00e6fte,", "43": "f\u00e6mne hire freond gesecean, \u00a0\u00a0\u00a0\u00a0 gif heo nelle on folce ge\u00feeon", "44": "\u00fe\u00e6t hi man beagum gebicge. \u00a0\u00a0\u00a0\u00a0 Brim sceal sealte weallan,", "45": "lyfthelm and laguflod \u00a0\u00a0\u00a0\u00a0 ymb ealra landa gehwylc,", "46": "flowan firgenstreamas. \u00a0\u00a0\u00a0\u00a0 Feoh sceal on eor\u00f0an", "47": "tydran and tyman. \u00a0\u00a0\u00a0\u00a0 Tungol sceal on heofenum", "48": "beorhte scinan, \u00a0\u00a0\u00a0\u00a0 swa him bebead meotud.", "49": "God sceal wi\u00f0 yfele, \u00a0\u00a0\u00a0\u00a0 geogo\u00f0 sceal wi\u00f0 yldo,", "5": "lencten hrimigost \u00a0\u00a0\u00a0\u00a0 (he by\u00f0 lengest ceald),", "50": "lif sceal wi\u00f0 dea\u00fee, \u00a0\u00a0\u00a0\u00a0 leoht sceal wi\u00f0 \u00feystrum,", "51": "fyrd wi\u00f0 fyrde, \u00a0\u00a0\u00a0\u00a0 feond wi\u00f0 o\u00f0rum,", "52": "la\u00f0 wi\u00f0 la\u00fee \u00a0\u00a0\u00a0\u00a0 ymb land sacan,", "53": "synne st\u00e6lan. \u00a0\u00a0\u00a0\u00a0 A sceal snotor hycgean", "54": "ymb \u00feysse worulde gewinn, \u00a0\u00a0\u00a0\u00a0 wearh hangian,", "55": "f\u00e6gere ongildan \u00a0\u00a0\u00a0\u00a0 \u00fe\u00e6t he \u00e6r facen dyde", "56": "manna cynne. \u00a0\u00a0\u00a0\u00a0 Meotod ana wat", "57": "hwyder seo sawul sceal \u00a0\u00a0\u00a0\u00a0 sy\u00f0\u00f0an hweorfan,", "58": "and ealle \u00fea gastas \u00a0\u00a0\u00a0\u00a0 \u00fee for gode hweorfa\u00f0", "59": "\u00e6fter dea\u00f0d\u00e6ge, \u00a0\u00a0\u00a0\u00a0 domes bida\u00f0", "6": "sumor sunwlitegost \u00a0\u00a0\u00a0\u00a0 (swegel by\u00f0 hatost),", "60": "on f\u00e6der f\u00e6\u00f0me. \u00a0\u00a0\u00a0\u00a0 Is seo for\u00f0gesceaft", "61": "digol and dyrne; \u00a0\u00a0\u00a0\u00a0 drihten ana wat,", "62": "nergende f\u00e6der. \u00a0\u00a0\u00a0\u00a0 N\u00e6ni eft cyme\u00f0", "63": "hider under hrofas, \u00a0\u00a0\u00a0\u00a0 \u00fee \u00fe\u00e6t her for so\u00f0", "64": "mannum secge \u00a0\u00a0\u00a0\u00a0 hwylc sy meotodes gesceaft,", "65": "sigefolca gesetu, \u00a0\u00a0\u00a0\u00a0 \u00fe\u00e6r he sylfa wuna\u00f0.", "7": "h\u00e6rfest hre\u00f0eadegost, \u00a0\u00a0\u00a0\u00a0 h\u00e6le\u00f0um bringe\u00f0", "8": "geres w\u00e6stmas, \u00a0\u00a0\u00a0\u00a0 \u00fea \u00fee him god sende\u00f0.", "9": "So\u00f0 bi\u00f0 <strong>switolost,</strong> \u00a0\u00a0\u00a0\u00a0 sinc by\u00f0 deorost,"}, "source": "The Complete Corpus of Anglo-Saxon Poetry", "originalTitle": "Maxims II"}