{"author": "Not available", "source": "The Complete Corpus of Anglo-Saxon Poetry", "originalTitle": "Daniel", "language": "old_english", "englishTitle": "Daniel", "text": {"0": "Gefr\u00e6gn ic Hebreos \u00a0\u00a0\u00a0\u00a0 eadge lifgean", "1": "in Hierusalem, \u00a0\u00a0\u00a0\u00a0 goldhord d\u00e6lan,", "2": "cyningdom habban, \u00a0\u00a0\u00a0\u00a0 swa him gecynde w\u00e6s,", "3": "si\u00f0\u00f0an \u00feurh metodes m\u00e6gen \u00a0\u00a0\u00a0\u00a0 on Moyses hand", "4": "wear\u00f0 wig gifen, \u00a0\u00a0\u00a0\u00a0 wigena m\u00e6nieo,", "5": "and hie of Egyptum \u00a0\u00a0\u00a0\u00a0 ut aforon,", "6": "m\u00e6gene micle. \u00a0\u00a0\u00a0\u00a0 \u00fe\u00e6t w\u00e6s modig cyn!", "7": "\u00feenden hie \u00fey rice \u00a0\u00a0\u00a0\u00a0 r\u00e6dan moston,", "8": "burgum <strong>wealdan,</strong> \u00a0\u00a0\u00a0\u00a0 w\u00e6s him beorht wela.", "9": "\u00feenden \u00fe\u00e6t folc mid him \u00a0\u00a0\u00a0\u00a0 hiera f\u00e6der w\u00e6re", "10": "healdan woldon, \u00a0\u00a0\u00a0\u00a0 w\u00e6s him hyrde god,", "11": "heofonrices weard, \u00a0\u00a0\u00a0\u00a0 halig drihten,", "12": "wuldres waldend. \u00a0\u00a0\u00a0\u00a0 Se \u00f0am werude geaf", "13": "mod and mihte, \u00a0\u00a0\u00a0\u00a0 metod alwihta,", "14": "\u00fe\u00e6t hie oft fela folca \u00a0\u00a0\u00a0\u00a0 feore gesceodon,", "15": "heriges helmum, \u00a0\u00a0\u00a0\u00a0 \u00feara \u00fee him hold ne w\u00e6s,", "16": "o\u00f0\u00fe\u00e6t hie wlenco anwod \u00a0\u00a0\u00a0\u00a0 \u00e6t win\u00feege", "17": "deofold\u00e6dum, \u00a0\u00a0\u00a0\u00a0 druncne ge\u00f0ohtas.", "18": "\u00fea hie \u00e6cr\u00e6ftas \u00a0\u00a0\u00a0\u00a0 ane forleton,", "19": "metodes m\u00e6genscipe, \u00a0\u00a0\u00a0\u00a0 swa no man scyle", "20": "his gastes lufan \u00a0\u00a0\u00a0\u00a0 wi\u00f0 gode d\u00e6lan.", "21": "\u00fea geseah ic <strong>\u00fea</strong> gedriht \u00a0\u00a0\u00a0\u00a0 in gedwolan hweorfan,", "22": "Israhela cyn \u00a0\u00a0\u00a0\u00a0 unriht don,", "23": "wommas wyrcean. \u00a0\u00a0\u00a0\u00a0 \u00fe\u00e6t w\u00e6s weorc gode!", "24": "Oft he \u00feam leodum \u00a0\u00a0\u00a0\u00a0 <strong>to</strong> lare sende,", "25": "heofonrices weard, \u00a0\u00a0\u00a0\u00a0 halige gastas,", "26": "\u00fea \u00feam werude \u00a0\u00a0\u00a0\u00a0 wisdom budon.", "27": "Hie \u00fe\u00e6re snytro \u00a0\u00a0\u00a0\u00a0 so\u00f0 gelyfdon", "28": "lytle hwile, \u00a0\u00a0\u00a0\u00a0 o\u00f0\u00fe\u00e6t <strong>hie</strong> langung beswac", "29": "eor\u00f0an dreamas \u00a0\u00a0\u00a0\u00a0 eces r\u00e6des,", "30": "\u00fe\u00e6t hie \u00e6t si\u00f0estan \u00a0\u00a0\u00a0\u00a0 sylfe forleton", "31": "drihtnes domas, \u00a0\u00a0\u00a0\u00a0 curon deofles cr\u00e6ft.", "32": "\u00fea wear\u00f0 re\u00f0emod \u00a0\u00a0\u00a0\u00a0 rices \u00f0eoden,", "33": "unhold <strong>\u00feeodum</strong> \u00a0\u00a0\u00a0\u00a0 \u00feam \u00fee \u00e6hte geaf.", "34": "<strong>Wisde</strong> him \u00e6t frym\u00f0e, \u00a0\u00a0\u00a0\u00a0 \u00f0a \u00f0e on fruman \u00e6r \u00f0on", "35": "w\u00e6ron mancynnes \u00a0\u00a0\u00a0\u00a0 metode dyrust,", "36": "dugo\u00f0a dyrust, \u00a0\u00a0\u00a0\u00a0 drihtne leofost;", "37": "<strong>herepa\u00f0</strong> <strong>t\u00e6hte</strong> \u00a0\u00a0\u00a0\u00a0 to \u00fe\u00e6re hean byrig,", "38": "eorlum el\u00f0eodigum, \u00a0\u00a0\u00a0\u00a0 on e\u00f0elland", "39": "\u00fe\u00e6r Salem stod \u00a0\u00a0\u00a0\u00a0 searwum af\u00e6stnod,", "40": "weallum geweor\u00f0od. \u00a0\u00a0\u00a0\u00a0 To \u00fe\u00e6s witgan foron,", "41": "Caldea cyn, \u00a0\u00a0\u00a0\u00a0 to ceastre for\u00f0,", "42": "\u00fe\u00e6r Israela \u00a0\u00a0\u00a0\u00a0 \u00e6hta w\u00e6ron,", "43": "bewrigene mid weorcum; \u00a0\u00a0\u00a0\u00a0 to \u00feam \u00fe\u00e6t werod gefor,", "44": "m\u00e6gen\u00fereat m\u00e6re, \u00a0\u00a0\u00a0\u00a0 manbealwes georn.", "45": "Awehte \u00feone w\u00e6lni\u00f0 \u00a0\u00a0\u00a0\u00a0 wera aldorfrea,", "46": "Babilones brego, \u00a0\u00a0\u00a0\u00a0 on his burhstede,", "47": "Nabochodonossor, \u00a0\u00a0\u00a0\u00a0 \u00feurh ni\u00f0hete,", "48": "\u00fe\u00e6t he secan ongan \u00a0\u00a0\u00a0\u00a0 sefan gehygdum", "49": "hu he Israelum \u00a0\u00a0\u00a0\u00a0 ea\u00f0ost meahte", "50": "\u00feurh gromra gang \u00a0\u00a0\u00a0\u00a0 guman o\u00f0\u00feringan.", "51": "Gesamnode \u00fea \u00a0\u00a0\u00a0\u00a0 su\u00f0an and nor\u00f0an", "52": "w\u00e6lhreow werod, \u00a0\u00a0\u00a0\u00a0 and west <strong>foran</strong>", "53": "herige h\u00e6\u00f0encyninga \u00a0\u00a0\u00a0\u00a0 to \u00fe\u00e6re hean byrig.", "54": "Israela \u00a0\u00a0\u00a0\u00a0 e\u00f0elweardas", "55": "<strong>h\u00e6fdon</strong> lufan, lifwelan, \u00a0\u00a0\u00a0\u00a0 \u00feenden hie let metod.", "56": "\u00fea <strong>ic</strong> e\u00f0an gefr\u00e6gn \u00a0\u00a0\u00a0\u00a0 ealdfeonda cyn", "57": "winburh wera. \u00a0\u00a0\u00a0\u00a0 \u00fea wigan ne gelyfdon,", "58": "bereafodon \u00fea receda wuldor \u00a0\u00a0\u00a0\u00a0 readan golde,", "59": "since and seolfre, \u00a0\u00a0\u00a0\u00a0 Salomones templ.", "60": "Gestrudan gestreona \u00a0\u00a0\u00a0\u00a0 under stanhli\u00f0um,", "61": "swilc eall swa \u00fea eorlas \u00a0\u00a0\u00a0\u00a0 agan sceoldon,", "62": "o\u00f0\u00fe\u00e6t hie burga gehwone \u00a0\u00a0\u00a0\u00a0 abrocen h\u00e6fdon,", "63": "\u00feara \u00fee \u00feam folce \u00a0\u00a0\u00a0\u00a0 to fri\u00f0e stodon.", "64": "Gehlodon him to hu\u00f0e \u00a0\u00a0\u00a0\u00a0 hordwearda gestreon,", "65": "<strong>feoh</strong> and <strong>fr\u00e6twa,</strong> \u00a0\u00a0\u00a0\u00a0 swilc \u00fe\u00e6r funden w\u00e6s,", "66": "and \u00fea mid \u00feam \u00e6htum \u00a0\u00a0\u00a0\u00a0 eft si\u00f0edon,", "67": "and gel\u00e6ddon eac \u00a0\u00a0\u00a0\u00a0 on langne si\u00f0", "68": "Israela cyn, \u00a0\u00a0\u00a0\u00a0 on eastwegas", "69": "to Babilonia, \u00a0\u00a0\u00a0\u00a0 beorna unrim,", "70": "under hand h\u00e6le\u00f0 \u00a0\u00a0\u00a0\u00a0 h\u00e6\u00f0enum deman.", "71": "Nabochodonossor \u00a0\u00a0\u00a0\u00a0 him on nyd dyde", "72": "Israela bearn \u00a0\u00a0\u00a0\u00a0 <strong>ofer</strong> ealle lufen,", "73": "w\u00e6pna lafe \u00a0\u00a0\u00a0\u00a0 to weorc\u00feeowum.", "74": "Onsende \u00fea \u00a0\u00a0\u00a0\u00a0 sinra \u00feegna", "75": "worn \u00fe\u00e6s werudes \u00a0\u00a0\u00a0\u00a0 <strong>west</strong> toferan,", "76": "\u00fe\u00e6t him \u00feara <strong>leoda</strong> \u00a0\u00a0\u00a0\u00a0 land geheolde,", "77": "e\u00f0ne e\u00f0el, \u00a0\u00a0\u00a0\u00a0 \u00e6fter Ebreum.", "78": "Het \u00fea secan \u00a0\u00a0\u00a0\u00a0 sine gerefan", "79": "geond Israela \u00a0\u00a0\u00a0\u00a0 earme lafe,", "80": "hwilc \u00fe\u00e6re geogo\u00f0e \u00a0\u00a0\u00a0\u00a0 gleawost w\u00e6re", "81": "boca bebodes, \u00a0\u00a0\u00a0\u00a0 \u00fee \u00fe\u00e6r brungen w\u00e6s.", "82": "Wolde \u00fe\u00e6t \u00fea cnihtas \u00a0\u00a0\u00a0\u00a0 cr\u00e6ft leornedon,", "83": "\u00fe\u00e6t him snytro on sefan \u00a0\u00a0\u00a0\u00a0 secgan mihte,", "84": "nales \u00f0y \u00fee he \u00fe\u00e6t moste \u00a0\u00a0\u00a0\u00a0 o\u00f0\u00f0e gemunan wolde", "85": "\u00fe\u00e6t he \u00feara gifena \u00a0\u00a0\u00a0\u00a0 gode \u00feancode", "86": "\u00fee him \u00fe\u00e6r to dugu\u00f0e \u00a0\u00a0\u00a0\u00a0 drihten scyrede.", "87": "\u00fea hie \u00fe\u00e6r fundon \u00a0\u00a0\u00a0\u00a0 <strong>\u00fery</strong> freagleawe", "88": "\u00e6\u00f0ele cnihtas \u00a0\u00a0\u00a0\u00a0 and \u00e6f\u00e6ste,", "89": "ginge and gode \u00a0\u00a0\u00a0\u00a0 in gods\u00e6de;", "90": "an w\u00e6s Annanias, \u00a0\u00a0\u00a0\u00a0 o\u00f0er Azarias,", "91": "\u00feridda Misael, \u00a0\u00a0\u00a0\u00a0 metode gecorene.", "92": "\u00fea \u00fery comon \u00a0\u00a0\u00a0\u00a0 to \u00feeodne foran,", "93": "hearde and hige\u00feancle, \u00a0\u00a0\u00a0\u00a0 \u00fe\u00e6r se h\u00e6\u00f0ena s\u00e6t,", "94": "cyning cor\u00f0res georn, \u00a0\u00a0\u00a0\u00a0 in Caldea byrig.", "95": "\u00fea hie \u00feam wlancan \u00a0\u00a0\u00a0\u00a0 wisdom sceoldon,", "96": "weras Ebrea, \u00a0\u00a0\u00a0\u00a0 wordum <strong>cy\u00f0an,</strong>", "97": "higecr\u00e6ft heane, \u00a0\u00a0\u00a0\u00a0 \u00feurh halig mod,", "98": "\u00fea se beorn bebead, \u00a0\u00a0\u00a0\u00a0 Babilone weard,", "99": "swi\u00f0mod cyning, \u00a0\u00a0\u00a0\u00a0 sinum \u00feegnum,", "100": "\u00fe\u00e6t \u00fea frumgaras \u00a0\u00a0\u00a0\u00a0 be feore d\u00e6de,", "101": "\u00fe\u00e6t \u00feam gengum \u00ferym \u00a0\u00a0\u00a0\u00a0 gad ne w\u00e6re", "102": "wiste ne w\u00e6de \u00a0\u00a0\u00a0\u00a0 in woruldlife.", "103": "\u00fea w\u00e6s breme \u00a0\u00a0\u00a0\u00a0 Babilone weard,", "104": "m\u00e6re and modig \u00a0\u00a0\u00a0\u00a0 ofer middangeard,", "105": "egesful ylda bearnum. \u00a0\u00a0\u00a0\u00a0 No he \u00e6 fremede,", "106": "ac in oferhygde \u00a0\u00a0\u00a0\u00a0 \u00e6ghw\u00e6s lifde.", "107": "\u00fea \u00feam folctogan \u00a0\u00a0\u00a0\u00a0 on frumsl\u00e6pe,", "108": "si\u00f0\u00f0an to reste gehwearf \u00a0\u00a0\u00a0\u00a0 rice \u00feeoden,", "109": "com on sefan hwurfan \u00a0\u00a0\u00a0\u00a0 swefnes woma,", "110": "hu woruld w\u00e6re \u00a0\u00a0\u00a0\u00a0 wundrum geteod,", "111": "ungelic yldum \u00a0\u00a0\u00a0\u00a0 o\u00f0 edsceafte.", "112": "Wear\u00f0 him on sl\u00e6pe \u00a0\u00a0\u00a0\u00a0 so\u00f0 gecy\u00f0ed,", "113": "\u00fe\u00e6tte rices gehw\u00e6s \u00a0\u00a0\u00a0\u00a0 re\u00f0e sceolde gelimpan,", "114": "eor\u00f0an dreamas, \u00a0\u00a0\u00a0\u00a0 ende wur\u00f0an.", "115": "\u00fea onwoc wulfheort, \u00a0\u00a0\u00a0\u00a0 se \u00e6r wingal sw\u00e6f,", "116": "Babilone weard. \u00a0\u00a0\u00a0\u00a0 N\u00e6s him bli\u00f0e hige,", "117": "ac him sorh astah, \u00a0\u00a0\u00a0\u00a0 swefnes woma.", "118": "No he gemunde \u00a0\u00a0\u00a0\u00a0 \u00fe\u00e6t him <strong>meted</strong> w\u00e6s.", "119": "Het \u00fea tosomne \u00a0\u00a0\u00a0\u00a0 sinra leoda", "120": "\u00fea wiccungdom \u00a0\u00a0\u00a0\u00a0 widost b\u00e6ron,", "121": "fr\u00e6gn \u00fea \u00f0a m\u00e6nigeo \u00a0\u00a0\u00a0\u00a0 hw\u00e6t hine gem\u00e6tte,", "122": "\u00feenden reordberend \u00a0\u00a0\u00a0\u00a0 reste wunode.", "123": "Wear\u00f0 he on \u00feam egesan \u00a0\u00a0\u00a0\u00a0 acol worden,", "124": "\u00fea he ne wisse \u00a0\u00a0\u00a0\u00a0 word ne angin", "125": "swefnes sines; \u00a0\u00a0\u00a0\u00a0 het him secgan \u00feeah.", "126": "\u00fea him unbli\u00f0e \u00a0\u00a0\u00a0\u00a0 andswaredon", "127": "deofolwitgan \u00a0\u00a0\u00a0\u00a0 (n\u00e6s him dom gearu", "128": "to asecganne \u00a0\u00a0\u00a0\u00a0 swefen cyninge):", "129": "\"Hu magon we swa dygle, \u00a0\u00a0\u00a0\u00a0 drihten, ahicgan", "130": "on sefan \u00feinne, \u00a0\u00a0\u00a0\u00a0 hu \u00f0e swefnede,", "131": "o\u00f0\u00f0e wyrda gesceaft \u00a0\u00a0\u00a0\u00a0 wisdom bude,", "132": "gif \u00feu his \u00e6rest ne meaht \u00a0\u00a0\u00a0\u00a0 or areccan?\"", "133": "\u00fea him unbli\u00f0e \u00a0\u00a0\u00a0\u00a0 andswarode", "134": "wulfheort cyning, \u00a0\u00a0\u00a0\u00a0 witgum sinum:", "135": "\"N\u00e6ron ge swa eacne \u00a0\u00a0\u00a0\u00a0 ofer ealle men", "136": "modge\u00feances \u00a0\u00a0\u00a0\u00a0 swa ge me s\u00e6gdon,", "137": "and \u00fe\u00e6t <strong>gecw\u00e6don,</strong> \u00a0\u00a0\u00a0\u00a0 \u00fe\u00e6t ge cu\u00f0on", "138": "mine aldorlege, \u00a0\u00a0\u00a0\u00a0 swa me \u00e6fter wear\u00f0,", "139": "o\u00f0\u00f0e ic fur\u00f0or \u00a0\u00a0\u00a0\u00a0 findan sceolde.", "140": "<strong>Nu</strong> ge m\u00e6tinge \u00a0\u00a0\u00a0\u00a0 mine ne cunnon,", "141": "\u00fea \u00fee me for werode \u00a0\u00a0\u00a0\u00a0 wisdom <strong>bera\u00f0.</strong>", "142": "Ge swelta\u00f0 dea\u00f0e, \u00a0\u00a0\u00a0\u00a0 nym\u00fee ic dom wite", "143": "so\u00f0an swefnes, \u00a0\u00a0\u00a0\u00a0 \u00fe\u00e6s min sefa myndga\u00f0.\"", "144": "Ne meahte \u00fea seo m\u00e6nigeo \u00a0\u00a0\u00a0\u00a0 on \u00feam me\u00f0elstede", "145": "\u00feurh witigdom \u00a0\u00a0\u00a0\u00a0 wihte a\u00feencean", "146": "ne ahicgan, \u00a0\u00a0\u00a0\u00a0 \u00fea hit forh\u00e6fed gewear\u00f0", "147": "\u00fe\u00e6tte hie s\u00e6don \u00a0\u00a0\u00a0\u00a0 swefn cyninge,", "148": "wyrda gerynu, \u00a0\u00a0\u00a0\u00a0 o\u00f0\u00fe\u00e6t witga cwom,", "149": "Daniel to dome, \u00a0\u00a0\u00a0\u00a0 se w\u00e6s drihtne gecoren,", "150": "snotor and so\u00f0f\u00e6st, \u00a0\u00a0\u00a0\u00a0 in \u00fe\u00e6t seld gangan.", "151": "Se <strong>w\u00e6s</strong> ordfruma \u00a0\u00a0\u00a0\u00a0 earmre lafe", "152": "\u00fe\u00e6re \u00fee \u00feam h\u00e6\u00f0enan \u00a0\u00a0\u00a0\u00a0 hyran sceolde.", "153": "Him god sealde \u00a0\u00a0\u00a0\u00a0 gife of heofnum", "154": "\u00feurh hleo\u00f0orcwyde \u00a0\u00a0\u00a0\u00a0 haliges gastes,", "155": "\u00fe\u00e6t him engel godes \u00a0\u00a0\u00a0\u00a0 eall as\u00e6gde", "156": "swa his mandrihten \u00a0\u00a0\u00a0\u00a0 gem\u00e6ted wear\u00f0.", "157": "\u00f0a eode Daniel, \u00a0\u00a0\u00a0\u00a0 \u00fea d\u00e6g lyhte,", "158": "swefen reccan \u00a0\u00a0\u00a0\u00a0 sinum frean,", "159": "s\u00e6gde him wislice \u00a0\u00a0\u00a0\u00a0 wereda gesceafte,", "160": "\u00fe\u00e6tte sona ongeat \u00a0\u00a0\u00a0\u00a0 swi\u00f0mod cyning", "161": "ord and ende \u00a0\u00a0\u00a0\u00a0 \u00fe\u00e6s \u00fee him ywed w\u00e6s.", "162": "\u00f0a h\u00e6fde Daniel \u00a0\u00a0\u00a0\u00a0 dom micelne,", "163": "bl\u00e6d in Babilonia \u00a0\u00a0\u00a0\u00a0 mid bocerum,", "164": "si\u00f0\u00f0an he ges\u00e6de \u00a0\u00a0\u00a0\u00a0 swefen cyninge,", "165": "\u00fe\u00e6t he \u00e6r for fyrenum \u00a0\u00a0\u00a0\u00a0 onfon ne meahte,", "166": "Babilonie weard, \u00a0\u00a0\u00a0\u00a0 in his breostlocan.", "167": "No hw\u00e6\u00f0ere \u00fe\u00e6t Daniel \u00a0\u00a0\u00a0\u00a0 gedon mihte", "168": "\u00fe\u00e6t he wolde metodes \u00a0\u00a0\u00a0\u00a0 mihte gelyfan,", "169": "ac he wyrcan ongan \u00a0\u00a0\u00a0\u00a0 <strong>weoh</strong> on felda", "170": "\u00feam \u00fee deormode \u00a0\u00a0\u00a0\u00a0 Diran heton,", "171": "se w\u00e6s on \u00f0\u00e6re \u00f0eode \u00a0\u00a0\u00a0\u00a0 \u00f0e swa hatte,", "172": "bresne Babilonige. \u00a0\u00a0\u00a0\u00a0 \u00fe\u00e6re burge weard", "173": "anne manlican \u00a0\u00a0\u00a0\u00a0 ofer metodes est,", "174": "gyld of golde, \u00a0\u00a0\u00a0\u00a0 gumum ar\u00e6rde,", "175": "for \u00feam \u00fee gleaw ne w\u00e6s, \u00a0\u00a0\u00a0\u00a0 gumrices weard,", "176": "re\u00f0e and r\u00e6dleas, \u00a0\u00a0\u00a0\u00a0 riht ......", "177": "\u00fea wear\u00f0 h\u00e6le\u00f0a hlyst \u00a0\u00a0\u00a0\u00a0 \u00fea hleo\u00f0or cwom", "178": "byman stefne \u00a0\u00a0\u00a0\u00a0 ofer burhware.", "179": "\u00fea hie for \u00feam cumble \u00a0\u00a0\u00a0\u00a0 on cneowum s\u00e6ton,", "180": "onhnigon to \u00feam herige \u00a0\u00a0\u00a0\u00a0 h\u00e6\u00f0ne \u00feeode,", "181": "wur\u00f0edon wihgyld, \u00a0\u00a0\u00a0\u00a0 ne wiston wr\u00e6stran r\u00e6d,", "182": "efndon unrihtdom, \u00a0\u00a0\u00a0\u00a0 swa hyra aldor dyde,", "183": "mane gemenged, \u00a0\u00a0\u00a0\u00a0 mode gefrecnod.", "184": "Fremde folcm\u00e6gen, \u00a0\u00a0\u00a0\u00a0 swa hyra frea \u00e6rest,", "185": "unr\u00e6d efnde, \u00a0\u00a0\u00a0\u00a0 (him \u00fe\u00e6s \u00e6fter becwom", "186": "yfel endelean), \u00a0\u00a0\u00a0\u00a0 unriht dyde.", "187": "\u00fe\u00e6r \u00fery w\u00e6ron \u00a0\u00a0\u00a0\u00a0 on \u00fe\u00e6s \u00feeodnes byrig,", "188": "eorlas Israela, \u00a0\u00a0\u00a0\u00a0 \u00fe\u00e6t hie a noldon", "189": "hyra \u00feeodnes dom \u00a0\u00a0\u00a0\u00a0 \u00feafigan onginnan,", "190": "\u00fe\u00e6t hie to \u00feam beacne \u00a0\u00a0\u00a0\u00a0 gebedu r\u00e6rde,", "191": "\u00f0eah \u00f0e \u00f0\u00e6r on herige \u00a0\u00a0\u00a0\u00a0 byman sungon.", "192": "\u00f0a w\u00e6ron \u00e6\u00f0elum <strong>god</strong> \u00a0\u00a0\u00a0\u00a0 Abrahames bearn,", "193": "w\u00e6ron w\u00e6rf\u00e6ste, \u00a0\u00a0\u00a0\u00a0 wiston drihten", "194": "ecne uppe, \u00a0\u00a0\u00a0\u00a0 <strong>\u00e6lmihtigne.</strong>", "195": "Cnihtas cynegode \u00a0\u00a0\u00a0\u00a0 cu\u00f0 gedydon,", "196": "\u00fe\u00e6t hie him \u00fe\u00e6t gold \u00a0\u00a0\u00a0\u00a0 to gode noldon", "197": "habban ne healdan, \u00a0\u00a0\u00a0\u00a0 ac \u00feone hean cyning,", "198": "gasta hyrde, \u00a0\u00a0\u00a0\u00a0 \u00f0e him gife sealde.", "199": "Oft hie to bote \u00a0\u00a0\u00a0\u00a0 balde gecw\u00e6don", "200": "\u00fe\u00e6t hie \u00fe\u00e6s wiges \u00a0\u00a0\u00a0\u00a0 wihte ne rohton,", "201": "ne hie to \u00feam gebede \u00a0\u00a0\u00a0\u00a0 mihte geb\u00e6don", "202": "h\u00e6\u00f0en heriges wisa, \u00a0\u00a0\u00a0\u00a0 \u00fe\u00e6t hie \u00feider hweorfan wolden,", "203": "guman to \u00feam gyldnan gylde, \u00a0\u00a0\u00a0\u00a0 \u00fee he him to gode geteode.", "204": "\u00feegnas \u00feeodne s\u00e6gdon \u00a0\u00a0\u00a0\u00a0 \u00fe\u00e6t hie \u00fe\u00e6re ge\u00feeahte w\u00e6ron,", "205": "h\u00e6ftas hearan, \u00a0\u00a0\u00a0\u00a0 in \u00feisse hean byrig,", "206": "\u00fea \u00feis hegan ne willa\u00f0, \u00a0\u00a0\u00a0\u00a0 ne \u00feysne wig wur\u00f0igean,", "207": "\u00fee \u00f0u \u00fee to <strong>wuldre</strong> \u00a0\u00a0\u00a0\u00a0 wundrum teodest.", "208": "\u00f0a him bolgenmod \u00a0\u00a0\u00a0\u00a0 Babilone weard", "209": "yrre andswarode, \u00a0\u00a0\u00a0\u00a0 eorlum onm\u00e6lde", "210": "grimme \u00feam gingum, \u00a0\u00a0\u00a0\u00a0 and geocre oncw\u00e6\u00f0,", "211": "\u00fe\u00e6t hie gegnunga \u00a0\u00a0\u00a0\u00a0 gyldan sceolde", "212": "o\u00f0\u00f0e \u00ferowigean \u00a0\u00a0\u00a0\u00a0 \u00fereanied micel,", "213": "frecne fyres wylm, \u00a0\u00a0\u00a0\u00a0 nym\u00f0e hie fri\u00f0es wolde", "214": "wilnian to \u00feam wyrrestan, \u00a0\u00a0\u00a0\u00a0 weras Ebrea,", "215": "guman to \u00feam golde, \u00a0\u00a0\u00a0\u00a0 \u00fee he him to gode teode.", "216": "Noldon \u00feeah \u00fea hyssas \u00a0\u00a0\u00a0\u00a0 hyran larum", "217": "in hige h\u00e6\u00f0num. \u00a0\u00a0\u00a0\u00a0 Hogedon georne", "218": "\u00fe\u00e6t \u00e6 godes \u00a0\u00a0\u00a0\u00a0 ealle gel\u00e6ste,", "219": "and ne awacodon \u00a0\u00a0\u00a0\u00a0 wereda drihtne,", "220": "ne \u00fean m\u00e6 <strong>gehwurfe</strong> \u00a0\u00a0\u00a0\u00a0 in h\u00e6\u00f0endom,", "221": "ne hie to facne \u00a0\u00a0\u00a0\u00a0 freo\u00f0o wilnedan,", "222": "\u00feeah \u00fee him se bitera dea\u00f0 \u00a0\u00a0\u00a0\u00a0 geboden w\u00e6re.", "223": "\u00fea wear\u00f0 yrre anmod cyning, \u00a0\u00a0\u00a0\u00a0 het he ofn onh\u00e6tan", "224": "to cwale cnihta feorum \u00a0\u00a0\u00a0\u00a0 for\u00f0am \u00fee hie his cr\u00e6ftas onsocon.", "225": "\u00fea he w\u00e6s <strong>gegleded,</strong> \u00a0\u00a0\u00a0\u00a0 swa he grimmost mihte,", "226": "frecne fyres lige, \u00a0\u00a0\u00a0\u00a0 \u00fea he \u00feyder folc samnode,", "227": "and gebindan het, \u00a0\u00a0\u00a0\u00a0 Babilone weard,", "228": "grim and gealhmod, \u00a0\u00a0\u00a0\u00a0 godes spelbodan.", "229": "Het \u00fea his scealcas \u00a0\u00a0\u00a0\u00a0 scufan \u00fea hyssas", "230": "in b\u00e6lblyse, \u00a0\u00a0\u00a0\u00a0 beornas geonge.", "231": "Gearo w\u00e6s se him geoce gefremede; \u00a0\u00a0\u00a0\u00a0 \u00feeah \u00fee hie swa grome nydde", "232": "in f\u00e6\u00f0m fyres lige, \u00a0\u00a0\u00a0\u00a0 hw\u00e6\u00f0ere heora feorh generede", "233": "mihtig metodes weard. \u00a0\u00a0\u00a0\u00a0 Swa \u00fe\u00e6t m\u00e6nige gefrunon,", "234": "halige him \u00fe\u00e6r help geteode, \u00a0\u00a0\u00a0\u00a0 sende him of hean rodore", "235": "god, gumena weard, \u00a0\u00a0\u00a0\u00a0 gast \u00feone halgan.", "236": "Engel in \u00feone ofn innan becwom \u00a0\u00a0\u00a0\u00a0 \u00fe\u00e6r hie \u00fe\u00e6t aglac drugon,", "237": "freobearn f\u00e6\u00f0mum be\u00feeahte \u00a0\u00a0\u00a0\u00a0 under \u00feam fyrenan hrofe.", "238": "Ne mihte \u00feeah heora wlite \u00a0\u00a0\u00a0\u00a0 gewemman <strong>owiht</strong>", "239": "wylm \u00fe\u00e6s w\u00e6fran liges, \u00a0\u00a0\u00a0\u00a0 \u00fea hie se waldend nerede.", "240": "Hreohmod w\u00e6s se h\u00e6\u00f0ena \u00feeoden, \u00a0\u00a0\u00a0\u00a0 het hie hra\u00f0e b\u00e6rnan.", "241": "\u00e6led w\u00e6s ungescead micel. \u00a0\u00a0\u00a0\u00a0 \u00fea w\u00e6s se ofen onh\u00e6ted,", "242": "isen eall \u00f0urhgleded. \u00a0\u00a0\u00a0\u00a0 Hine \u00f0\u00e6r esnas m\u00e6nige", "243": "wurpon wudu on innan, \u00a0\u00a0\u00a0\u00a0 swa him w\u00e6s on wordum gedemed;", "244": "b\u00e6ron brandas on bryne \u00a0\u00a0\u00a0\u00a0 blacan fyres,", "245": "(wolde wulfheort cyning \u00a0\u00a0\u00a0\u00a0 wall <strong>onsteallan,</strong>", "246": "iserne ymb \u00e6f\u00e6ste), \u00a0\u00a0\u00a0\u00a0 o\u00f0\u00fe\u00e6t up gewat", "247": "lig ofer leofum \u00a0\u00a0\u00a0\u00a0 and \u00feurh lust gesloh", "248": "micle mare \u00a0\u00a0\u00a0\u00a0 \u00feonne gemet w\u00e6re.", "249": "\u00f0a se lig gewand \u00a0\u00a0\u00a0\u00a0 on la\u00f0e men,", "250": "h\u00e6\u00f0ne of halgum. \u00a0\u00a0\u00a0\u00a0 Hyssas w\u00e6ron", "251": "bli\u00f0emode, \u00a0\u00a0\u00a0\u00a0 burnon scealcas", "252": "ymb ofn utan, \u00a0\u00a0\u00a0\u00a0 alet gehwearf", "253": "teonfullum on teso. \u00a0\u00a0\u00a0\u00a0 \u00f0\u00e6r to geseah", "254": "Babilone brego. \u00a0\u00a0\u00a0\u00a0 <strong>Bli\u00f0e</strong> w\u00e6ron", "255": "eorlas Ebrea, \u00a0\u00a0\u00a0\u00a0 ofestum heredon", "256": "drihten on dreame, \u00a0\u00a0\u00a0\u00a0 dydon swa hie cu\u00f0on", "257": "ofne on innan, \u00a0\u00a0\u00a0\u00a0 aldre generede.", "258": "Guman gl\u00e6dmode \u00a0\u00a0\u00a0\u00a0 god wur\u00f0edon,", "259": "under \u00fe\u00e6s f\u00e6\u00f0me \u00a0\u00a0\u00a0\u00a0 \u00fee geflymed wear\u00f0", "260": "frecne fyres h\u00e6to. \u00a0\u00a0\u00a0\u00a0 Freobearn wurdon", "261": "al\u00e6ten liges gange, \u00a0\u00a0\u00a0\u00a0 ne hie him \u00fe\u00e6r la\u00f0 gedydon.", "262": "N\u00e6s him se sweg to sorge \u00a0\u00a0\u00a0\u00a0 \u00f0on ma \u00fee sunnan scima,", "263": "ne se bryne beot m\u00e6cgum \u00a0\u00a0\u00a0\u00a0 <strong>\u00fee</strong> in \u00feam beote w\u00e6ron,", "264": "ac \u00fe\u00e6t fyr fyr scyde \u00a0\u00a0\u00a0\u00a0 to \u00f0am <strong>\u00fee</strong> \u00f0a scylde worhton,", "265": "<strong>hwearf</strong> on \u00fea h\u00e6\u00f0enan h\u00e6ftas \u00a0\u00a0\u00a0\u00a0 fram \u00feam halgan cnihton,", "266": "werigra wlite minsode, \u00a0\u00a0\u00a0\u00a0 \u00fea \u00f0e \u00f0y worce gef\u00e6gon.", "267": "Geseah \u00f0a swi\u00f0mod <strong>cyning,</strong> \u00a0\u00a0\u00a0\u00a0 \u00f0a he his sefan ontreowde,", "268": "wundor on wite agangen; \u00a0\u00a0\u00a0\u00a0 him \u00fe\u00e6t wr\u00e6clic \u00feuhte.", "269": "Hyssas hale hwurfon \u00a0\u00a0\u00a0\u00a0 in \u00feam hatan ofne,", "270": "ealle \u00e6f\u00e6ste \u00f0ry; \u00a0\u00a0\u00a0\u00a0 him eac \u00fe\u00e6r w\u00e6s", "271": "an on gesyh\u00f0e, \u00a0\u00a0\u00a0\u00a0 engel \u00e6lmihtiges.", "272": "Him \u00fe\u00e6r <strong>on</strong> <strong>ofne</strong> \u00a0\u00a0\u00a0\u00a0 owiht ne derede,", "273": "ac w\u00e6s \u00fe\u00e6r inne \u00a0\u00a0\u00a0\u00a0 ealles gelicost", "274": "efne \u00feonne on sumera \u00a0\u00a0\u00a0\u00a0 sunne scine\u00f0,", "275": "and deaw <strong>dryge</strong> \u00a0\u00a0\u00a0\u00a0 on d\u00e6ge weor\u00f0e\u00f0,", "276": "winde geondsawen. \u00a0\u00a0\u00a0\u00a0 \u00fe\u00e6t w\u00e6s wuldres god", "277": "\u00fee hie generede \u00a0\u00a0\u00a0\u00a0 wi\u00f0 \u00feam ni\u00f0hete.", "278": "\u00f0a Azarias \u00a0\u00a0\u00a0\u00a0 inge\u00feancum", "279": "hleo\u00f0rade halig \u00a0\u00a0\u00a0\u00a0 \u00feurh hatne lig,", "280": "<strong>dreag</strong> d\u00e6da georn, \u00a0\u00a0\u00a0\u00a0 drihten herede,", "281": "wer womma leas, \u00a0\u00a0\u00a0\u00a0 and \u00fea word acw\u00e6\u00f0:", "282": "\"Metod alwihta, hw\u00e6t! \u00a0\u00a0\u00a0\u00a0 \u00feu eart mihtum swi\u00f0", "283": "ni\u00f0as to nergenne. \u00a0\u00a0\u00a0\u00a0 Is \u00fein nama m\u00e6re,", "284": "wlitig and wuldorf\u00e6st \u00a0\u00a0\u00a0\u00a0 ofer wer\u00f0eode.", "285": "Siendon \u00feine domas \u00a0\u00a0\u00a0\u00a0 in daga gehwam", "286": "so\u00f0e and geswi\u00f0de \u00a0\u00a0\u00a0\u00a0 and gesigef\u00e6ste,", "287": "swa \u00feu eac sylfa eart.", "288": "Syndon \u00feine willan \u00a0\u00a0\u00a0\u00a0 on woruldspedum", "289": "rihte and gerume, \u00a0\u00a0\u00a0\u00a0 rodora waldend.", "290": "Geoca user georne nu, \u00a0\u00a0\u00a0\u00a0 gasta scyppend,", "291": "and \u00feurh <strong>hyldo</strong> help, \u00a0\u00a0\u00a0\u00a0 halig drihten,", "292": "nu we \u00feec for \u00fereaum \u00a0\u00a0\u00a0\u00a0 and for \u00f0eonydum", "293": "and for ea\u00f0medum \u00a0\u00a0\u00a0\u00a0 arna bidda\u00f0,", "294": "lige belegde. \u00a0\u00a0\u00a0\u00a0 We \u00f0\u00e6s lifgende", "295": "worhton on worulde, \u00a0\u00a0\u00a0\u00a0 eac \u00f0on wom dyde", "296": "user yldran; \u00a0\u00a0\u00a0\u00a0 for oferhygdum", "297": "br\u00e6con bebodo \u00a0\u00a0\u00a0\u00a0 <strong>burhsittende,</strong>", "298": "had oferhogedon \u00a0\u00a0\u00a0\u00a0 halgan lifes.", "299": "Siendon we towrecene \u00a0\u00a0\u00a0\u00a0 geond widne grund,", "300": "heapum tohworfene, \u00a0\u00a0\u00a0\u00a0 hyldelease;", "301": "is user lif \u00a0\u00a0\u00a0\u00a0 geond landa fela", "302": "fraco\u00f0 and gefr\u00e6ge \u00a0\u00a0\u00a0\u00a0 folca manegum,", "303": "\u00fea <strong>usic</strong> bewr\u00e6con \u00a0\u00a0\u00a0\u00a0 to \u00fe\u00e6s wyrrestan", "304": "eor\u00f0cyninga \u00a0\u00a0\u00a0\u00a0 \u00e6hta gewealde,", "305": "on h\u00e6ft heorugrimra, \u00a0\u00a0\u00a0\u00a0 and we nu h\u00e6\u00f0enra", "306": "\u00feeowned \u00feolia\u00f0. \u00a0\u00a0\u00a0\u00a0 \u00fe\u00e6s \u00fee \u00feanc sie,", "307": "wereda wuldorcyning, \u00a0\u00a0\u00a0\u00a0 \u00fe\u00e6t \u00feu us \u00feas wrace teodest.", "308": "Ne forlet \u00feu usic <strong>ane,</strong> \u00a0\u00a0\u00a0\u00a0 ece drihten,", "309": "for \u00f0am miltsum \u00a0\u00a0\u00a0\u00a0 \u00f0e \u00f0ec men hliga\u00f0,", "310": "and for \u00f0am treowum \u00a0\u00a0\u00a0\u00a0 \u00fee \u00feu, tirum f\u00e6st,", "311": "ni\u00f0a nergend, \u00a0\u00a0\u00a0\u00a0 genumen h\u00e6fdest", "312": "to Abrahame \u00a0\u00a0\u00a0\u00a0 and to Isaace", "313": "and to Iacobe, \u00a0\u00a0\u00a0\u00a0 gasta scyppend.", "314": "\u00feu him \u00fe\u00e6t gehete \u00a0\u00a0\u00a0\u00a0 \u00feurh hleo\u00f0orcwyde,", "315": "\u00fe\u00e6t \u00feu hyra frumcyn \u00a0\u00a0\u00a0\u00a0 in fyrndagum", "316": "ican wolde, \u00a0\u00a0\u00a0\u00a0 \u00fe\u00e6tte \u00e6fter him", "317": "on cneorissum \u00a0\u00a0\u00a0\u00a0 cenned wurde,", "318": "and seo m\u00e6nigeo \u00a0\u00a0\u00a0\u00a0 m\u00e6re w\u00e6re,", "319": "<strong>had</strong> to hebbanne \u00a0\u00a0\u00a0\u00a0 swa heofonsteorran", "320": "bebuga\u00f0 bradne hwyrft, \u00a0\u00a0\u00a0\u00a0 <strong>o\u00f0\u00f0e</strong> <strong>brimfaro\u00fees,</strong>", "321": "s\u00e6faro\u00f0a sand, \u00a0\u00a0\u00a0\u00a0 geond sealtne w\u00e6g", "322": "<strong>in</strong> <strong>eare</strong> grynde\u00f0, \u00a0\u00a0\u00a0\u00a0 \u00fe\u00e6t his unrim a", "323": "in wintra worn \u00a0\u00a0\u00a0\u00a0 wur\u00f0an sceolde.", "324": "Fyl nu frumspr\u00e6ce, \u00a0\u00a0\u00a0\u00a0 \u00f0eah heora fea lifigen!", "325": "Wlitiga \u00feinne wordcwyde \u00a0\u00a0\u00a0\u00a0 and \u00fein wuldor on us!", "326": "Gecy\u00f0 cr\u00e6ft and miht \u00a0\u00a0\u00a0\u00a0 \u00fe\u00e6t <strong>\u00fea</strong> Caldeas", "327": "and folca fela \u00a0\u00a0\u00a0\u00a0 gefrigen habba\u00f0,", "328": "\u00f0a \u00fee under heofenum \u00a0\u00a0\u00a0\u00a0 h\u00e6\u00f0ene lifigea\u00f0,", "329": "and \u00fe\u00e6t \u00feu ana eart \u00a0\u00a0\u00a0\u00a0 ece drihten,", "330": "weroda waldend, \u00a0\u00a0\u00a0\u00a0 woruldgesceafta,", "331": "sigora settend, \u00a0\u00a0\u00a0\u00a0 so\u00f0f\u00e6st metod!\"", "332": "Swa se halga wer \u00a0\u00a0\u00a0\u00a0 hergende w\u00e6s", "333": "metodes miltse \u00a0\u00a0\u00a0\u00a0 and his mihta sped", "334": "rehte \u00feurh reorde. \u00a0\u00a0\u00a0\u00a0 \u00f0a of roderum w\u00e6s", "335": "engel \u00e6lbeorht \u00a0\u00a0\u00a0\u00a0 ufan onsended,", "336": "wlitescyne wer \u00a0\u00a0\u00a0\u00a0 on his wuldorhaman,", "337": "se him cwom to frofre \u00a0\u00a0\u00a0\u00a0 and to feorhnere", "338": "mid lufan and mid lisse. \u00a0\u00a0\u00a0\u00a0 Se \u00f0one lig tosceaf,", "339": "halig and heofonbeorht, \u00a0\u00a0\u00a0\u00a0 hatan fyres,", "340": "tosweop hine and toswende \u00a0\u00a0\u00a0\u00a0 \u00feurh \u00fea swi\u00f0an miht,", "341": "ligges <strong>leoman,</strong> \u00a0\u00a0\u00a0\u00a0 \u00fe\u00e6t <strong>hyra</strong> lice ne w\u00e6s", "342": "owiht geegled, \u00a0\u00a0\u00a0\u00a0 ac he on andan sloh", "343": "fyr on feondas \u00a0\u00a0\u00a0\u00a0 for fyrend\u00e6dum.", "344": "\u00fea w\u00e6s on \u00feam ofne, \u00a0\u00a0\u00a0\u00a0 \u00fe\u00e6r se engel becwom,", "345": "windig and wynsum, \u00a0\u00a0\u00a0\u00a0 wedere gelicost", "346": "\u00feonne hit on sumeres tid \u00a0\u00a0\u00a0\u00a0 sended weor\u00f0e\u00f0", "347": "dropena drearung \u00a0\u00a0\u00a0\u00a0 on d\u00e6ges hwile,", "348": "wearmlic wolcna scur. \u00a0\u00a0\u00a0\u00a0 Swylc bi\u00f0 wedera cyst,", "349": "swylc w\u00e6s on \u00feam fyre \u00a0\u00a0\u00a0\u00a0 frean mihtum", "350": "halgum to helpe. \u00a0\u00a0\u00a0\u00a0 Wear\u00f0 se hata lig", "351": "todrifen and todw\u00e6sced \u00a0\u00a0\u00a0\u00a0 \u00fe\u00e6r \u00fea d\u00e6dhwatan", "352": "geond \u00feone ofen eodon, \u00a0\u00a0\u00a0\u00a0 and se engel mid,", "353": "feorh nerigende, \u00a0\u00a0\u00a0\u00a0 se \u00f0\u00e6r feor\u00f0a w\u00e6s,", "354": "Annanias \u00a0\u00a0\u00a0\u00a0 and Azarias", "355": "and Misael. \u00a0\u00a0\u00a0\u00a0 \u00fe\u00e6r \u00fea modhwatan", "356": "\u00fery on ge\u00f0ancum \u00a0\u00a0\u00a0\u00a0 \u00f0eoden heredon,", "357": "b\u00e6don bletsian \u00a0\u00a0\u00a0\u00a0 bearn Israela", "358": "eall landgesceaft \u00a0\u00a0\u00a0\u00a0 ecne drihten,", "359": "\u00f0eoda waldend. \u00a0\u00a0\u00a0\u00a0 Swa hie \u00fery cw\u00e6don,", "360": "modum horsce, \u00a0\u00a0\u00a0\u00a0 \u00feurh gem\u00e6ne word:", "361": "\"\u00f0e gebletsige, \u00a0\u00a0\u00a0\u00a0 bylywit f\u00e6der,", "362": "woruldcr\u00e6fta wlite \u00a0\u00a0\u00a0\u00a0 and weorca gehwilc!", "363": "Heofonas and englas, \u00a0\u00a0\u00a0\u00a0 and hluttor w\u00e6ter,", "364": "\u00fea \u00f0e <strong>ofer</strong> roderum \u00a0\u00a0\u00a0\u00a0 on rihtne gesceaft", "365": "wunia\u00f0 in wuldre, \u00a0\u00a0\u00a0\u00a0 \u00f0a \u00feec wur\u00f0ia\u00f0!", "366": "And \u00feec, \u00e6lmihtig, \u00a0\u00a0\u00a0\u00a0 ealle gesceafte,", "367": "rodorbeorhtan tunglu, \u00a0\u00a0\u00a0\u00a0 \u00fea \u00fee ryne healda\u00f0,", "368": "sunna and mona, \u00a0\u00a0\u00a0\u00a0 sundor anra gehwilc", "369": "herige in hade! \u00a0\u00a0\u00a0\u00a0 And heofonsteorran,", "370": "deaw and deor scur, \u00a0\u00a0\u00a0\u00a0 \u00f0a \u00f0ec domige!", "371": "And \u00feec, mihtig god, \u00a0\u00a0\u00a0\u00a0 gastas lofige!", "372": "Byrnende fyr \u00a0\u00a0\u00a0\u00a0 and beorht sumor", "373": "nergend herga\u00f0! \u00a0\u00a0\u00a0\u00a0 Niht somod and d\u00e6g,", "374": "and \u00feec landa gehwilc, \u00a0\u00a0\u00a0\u00a0 leoht and \u00feeostro,", "375": "herige on hade, \u00a0\u00a0\u00a0\u00a0 somod hat and ceald!", "376": "And \u00feec, frea mihtig, \u00a0\u00a0\u00a0\u00a0 forstas and snawas,", "377": "winterbiter weder \u00a0\u00a0\u00a0\u00a0 and wolcenfaru,", "378": "lofige on lyfte! \u00a0\u00a0\u00a0\u00a0 And \u00feec ligetu,", "379": "blace, berhtmhwate, \u00a0\u00a0\u00a0\u00a0 \u00fea \u00feec bletsige!", "380": "Eall eor\u00f0an grund, \u00a0\u00a0\u00a0\u00a0 ece drihten,", "381": "hyllas and hrusan \u00a0\u00a0\u00a0\u00a0 and hea beorgas,", "382": "sealte s\u00e6w\u00e6gas, \u00a0\u00a0\u00a0\u00a0 so\u00f0f\u00e6st metod,", "383": "eastream y\u00f0a \u00a0\u00a0\u00a0\u00a0 and upcyme,", "384": "w\u00e6tersprync wylla, \u00a0\u00a0\u00a0\u00a0 \u00f0a \u00f0ec wur\u00f0ia\u00f0!", "385": "Hwalas \u00f0ec heriga\u00f0, \u00a0\u00a0\u00a0\u00a0 and hefonfugolas,", "386": "lyftlacende, \u00a0\u00a0\u00a0\u00a0 \u00fea \u00f0e lagostreamas,", "387": "w\u00e6terscipe wecga\u00f0! \u00a0\u00a0\u00a0\u00a0 And wildu deor", "388": "and neata gehwilc \u00a0\u00a0\u00a0\u00a0 naman bletsie!", "389": "And manna bearn \u00a0\u00a0\u00a0\u00a0 modum lufia\u00f0,", "390": "and \u00feec Israela, \u00a0\u00a0\u00a0\u00a0 \u00e6hta scyppend,", "391": "heriga\u00f0 in hade, \u00a0\u00a0\u00a0\u00a0 herran <strong>sinne!</strong>", "392": "And \u00feec haligra \u00a0\u00a0\u00a0\u00a0 heortan cr\u00e6ftas,", "393": "so\u00f0f\u00e6stra gehw\u00e6s \u00a0\u00a0\u00a0\u00a0 sawle and gastas,", "394": "lofia\u00f0 liffrean, \u00a0\u00a0\u00a0\u00a0 lean sellende", "395": "eallum <strong>eadmodum,</strong> \u00a0\u00a0\u00a0\u00a0 ece drihten!", "396": "Annanias \u00f0ec \u00a0\u00a0\u00a0\u00a0 and Adzarias", "397": "and Misael \u00a0\u00a0\u00a0\u00a0 metod domige", "398": "breostge\u00f0ancum! \u00a0\u00a0\u00a0\u00a0 We \u00feec bletsia\u00f0,", "399": "frea folca gehw\u00e6s, \u00a0\u00a0\u00a0\u00a0 f\u00e6der \u00e6lmihtig,", "400": "so\u00f0 sunu metodes, \u00a0\u00a0\u00a0\u00a0 sawla nergend,", "401": "h\u00e6le\u00f0a helpend, \u00a0\u00a0\u00a0\u00a0 and \u00feec, halig gast,", "402": "<strong>wur\u00f0ia\u00f0</strong> in wuldre, \u00a0\u00a0\u00a0\u00a0 witig drihten!", "403": "We \u00f0ec heriga\u00f0, \u00a0\u00a0\u00a0\u00a0 halig drihten,", "404": "and gebedum brema\u00f0! \u00a0\u00a0\u00a0\u00a0 \u00feu gebletsad eart,", "405": "gewur\u00f0ad <strong>wideferh\u00f0</strong> \u00a0\u00a0\u00a0\u00a0 ofer worulde hrof,", "406": "heahcyning heofones, \u00a0\u00a0\u00a0\u00a0 halgum mihtum,", "407": "lifes leohtfruma, \u00a0\u00a0\u00a0\u00a0 ofer landa gehwilc!\"", "408": "\u00f0a \u00fe\u00e6t ehtode \u00a0\u00a0\u00a0\u00a0 <strong>ealdor</strong> \u00feeode,", "409": "Nabochodonossor, \u00a0\u00a0\u00a0\u00a0 wi\u00f0 \u00feam <strong>nehstum</strong>", "410": "folcgesi\u00f0um: \u00a0\u00a0\u00a0\u00a0 \"\u00fe\u00e6t eower fela geseah,", "411": "<strong>\u00feeode</strong> mine, \u00a0\u00a0\u00a0\u00a0 \u00fe\u00e6t we \u00fery <strong>sendon,</strong>", "412": "geboden to b\u00e6le \u00a0\u00a0\u00a0\u00a0 in byrnende", "413": "fyres leoman. \u00a0\u00a0\u00a0\u00a0 Nu ic \u00fe\u00e6r feower men", "414": "geseo to so\u00f0e, \u00a0\u00a0\u00a0\u00a0 nales me <strong>sefa</strong> leoge\u00f0.\"", "415": "\u00f0a cw\u00e6\u00f0 se \u00f0e w\u00e6s \u00a0\u00a0\u00a0\u00a0 cyninges r\u00e6swa,", "416": "wis and wordgleaw: \u00a0\u00a0\u00a0\u00a0 \"\u00fe\u00e6t is wundra sum", "417": "\u00fe\u00e6t we \u00f0\u00e6r eagum \u00a0\u00a0\u00a0\u00a0 on locia\u00f0.", "418": "Ge\u00f0enc, \u00f0eoden min, \u00a0\u00a0\u00a0\u00a0 \u00feine gerysna!", "419": "Ongyt georne \u00a0\u00a0\u00a0\u00a0 hwa \u00fea gyfe sealde", "420": "gingum <strong>g\u00e6delingum!</strong> \u00a0\u00a0\u00a0\u00a0 Hie god heriga\u00f0,", "421": "anne ecne, \u00a0\u00a0\u00a0\u00a0 and ealles him", "422": "be naman gehwam \u00a0\u00a0\u00a0\u00a0 on neod spreca\u00f0,", "423": "\u00feancia\u00f0 \u00ferymmes \u00a0\u00a0\u00a0\u00a0 \u00feristum wordum,", "424": "cwe\u00f0a\u00f0 he sie ana \u00a0\u00a0\u00a0\u00a0 \u00e6lmihtig god,", "425": "witig wuldorcyning, \u00a0\u00a0\u00a0\u00a0 worlde and heofona.", "426": "Aban \u00feu \u00fea beornas, \u00a0\u00a0\u00a0\u00a0 brego Caldea,", "427": "ut of ofne. \u00a0\u00a0\u00a0\u00a0 Nis hit owihtes god", "428": "\u00fe\u00e6t hie sien on \u00feam la\u00f0e \u00a0\u00a0\u00a0\u00a0 leng \u00feonne \u00feu \u00feurfe.\"", "429": "Het \u00fea se cyning to him \u00a0\u00a0\u00a0\u00a0 cnihtas gangan.", "430": "Hyssas hearde \u00a0\u00a0\u00a0\u00a0 hyrdon lare,", "431": "cyrdon cynegode \u00a0\u00a0\u00a0\u00a0 swa hie gecy\u00f0de w\u00e6ron,", "432": "hwurfon h\u00e6le\u00f0 geonge \u00a0\u00a0\u00a0\u00a0 to \u00feam h\u00e6\u00f0enan foran.", "433": "W\u00e6ron \u00fea <strong>bende</strong> forburnene \u00a0\u00a0\u00a0\u00a0 \u00fee him on banum lagon,", "434": "la\u00f0searo leoda cyninges, \u00a0\u00a0\u00a0\u00a0 and hyra lice geborgen.", "435": "N\u00e6s hyra wlite gewemmed, \u00a0\u00a0\u00a0\u00a0 ne n\u00e6nig wroht on hr\u00e6gle,", "436": "ne feax fyre besw\u00e6led, \u00a0\u00a0\u00a0\u00a0 ac hie on fri\u00f0e drihtnes", "437": "of \u00f0am grimman gryre \u00a0\u00a0\u00a0\u00a0 glade treddedon,", "438": "gleawmode guman, \u00a0\u00a0\u00a0\u00a0 on gastes hyld.", "439": "\u00f0a gewat se engel up \u00a0\u00a0\u00a0\u00a0 secan him ece dreamas", "440": "on heanne hrof \u00a0\u00a0\u00a0\u00a0 heofona rices,", "441": "heh \u00feegn and hold \u00a0\u00a0\u00a0\u00a0 halgum metode.", "442": "H\u00e6fde on \u00feam wundre gewur\u00f0od \u00a0\u00a0\u00a0\u00a0 \u00f0e \u00fea gewyrhto ahton.", "443": "Hyssas <strong>heredon</strong> drihten \u00a0\u00a0\u00a0\u00a0 for \u00feam h\u00e6\u00f0enan folce,", "444": "<strong>septon</strong> hie so\u00f0cwidum \u00a0\u00a0\u00a0\u00a0 and him s\u00e6don fela", "445": "so\u00f0ra tacna, \u00a0\u00a0\u00a0\u00a0 o\u00f0\u00fe\u00e6t he sylfa gelyfde", "446": "\u00fe\u00e6t se w\u00e6re mihta waldend \u00a0\u00a0\u00a0\u00a0 se \u00f0e hie of \u00f0am mirce generede.", "447": "Gebead \u00fea se br\u00e6sna \u00a0\u00a0\u00a0\u00a0 Babilone weard", "448": "swi\u00f0mod sinum leodum, \u00a0\u00a0\u00a0\u00a0 \u00fe\u00e6t se w\u00e6re his aldre scyldig,", "449": "se \u00f0\u00e6s onsoce \u00a0\u00a0\u00a0\u00a0 \u00fe\u00e6tte so\u00f0 w\u00e6re", "450": "m\u00e6re mihta waldend, \u00a0\u00a0\u00a0\u00a0 se hie of \u00feam mor\u00f0re alysde.", "451": "Ag\u00e6f him \u00fea his leoda lafe \u00a0\u00a0\u00a0\u00a0 \u00fee \u00fe\u00e6r gel\u00e6dde w\u00e6ron", "452": "<strong>on</strong> <strong>\u00e6ht</strong> ealdfeondum, \u00a0\u00a0\u00a0\u00a0 \u00fe\u00e6t hie are h\u00e6fdon.", "453": "W\u00e6s heora bl\u00e6d in Babilone, \u00a0\u00a0\u00a0\u00a0 si\u00f0\u00f0an hie \u00feone bryne fandedon,", "454": "dom wear\u00f0 \u00e6fter dugu\u00f0e gecy\u00f0ed, \u00a0\u00a0\u00a0\u00a0 si\u00f0\u00f0an hie drihtne gehyrdon.", "455": "W\u00e6ron hyra r\u00e6das rice, \u00a0\u00a0\u00a0\u00a0 si\u00f0\u00f0an hie rodera waldend,", "456": "halig heofonrices weard, \u00a0\u00a0\u00a0\u00a0 wi\u00f0 \u00feone hearm gescylde.", "457": "\u00fea ic secan gefr\u00e6gn \u00a0\u00a0\u00a0\u00a0 so\u00f0um wordum,", "458": "si\u00f0\u00f0an he wundor onget,", "459": "Babilone weard, \u00a0\u00a0\u00a0\u00a0 \u00feurh fyres bryne,", "460": "hu \u00fea hyssas \u00fery \u00a0\u00a0\u00a0\u00a0 hatan ofnes,", "461": "f\u00e6rgryre fyres, \u00a0\u00a0\u00a0\u00a0 oferfaren h\u00e6fdon.", "462": "Wylm \u00feurhwodon, \u00a0\u00a0\u00a0\u00a0 swa him wiht ne sceod", "463": "grim gleda ni\u00f0, \u00a0\u00a0\u00a0\u00a0 <strong>godes</strong> spelbodan,", "464": "frecnan fyres, \u00a0\u00a0\u00a0\u00a0 ac him fri\u00f0 drihtnes", "465": "wi\u00f0 \u00fe\u00e6s egesan gryre \u00a0\u00a0\u00a0\u00a0 aldor gescylde.", "466": "\u00f0a se \u00f0eoden ongan \u00a0\u00a0\u00a0\u00a0 ge\u00f0inges wyrcan;", "467": "het \u00fea tosomne \u00a0\u00a0\u00a0\u00a0 sine leode,", "468": "and \u00fea on \u00feam me\u00f0le \u00a0\u00a0\u00a0\u00a0 ofer menigo bebead", "469": "wyrd gewordene \u00a0\u00a0\u00a0\u00a0 and wundor godes,", "470": "\u00fe\u00e6tte on \u00feam cnihtum \u00a0\u00a0\u00a0\u00a0 gecy\u00f0ed w\u00e6s:", "471": "\"Onhicga\u00f0 nu \u00a0\u00a0\u00a0\u00a0 halige mihte,", "472": "wise wundor godes! \u00a0\u00a0\u00a0\u00a0 We gesawon", "473": "\u00fe\u00e6t he wi\u00f0 cwealme gebearh \u00a0\u00a0\u00a0\u00a0 cnihtum on ofne,", "474": "lacende lig, \u00a0\u00a0\u00a0\u00a0 \u00feam \u00fee his lof b\u00e6ron;", "475": "for\u00feam he is ana \u00a0\u00a0\u00a0\u00a0 ece drihten,", "476": "<strong>dema</strong> \u00e6lmihtig, \u00a0\u00a0\u00a0\u00a0 se \u00f0e him dom forgeaf,", "477": "spowende sped, \u00a0\u00a0\u00a0\u00a0 \u00feam \u00fee his spel bera\u00f0.", "478": "For\u00f0on witiga\u00f0 \u00a0\u00a0\u00a0\u00a0 \u00feurh wundor monig", "479": "halgum gastum \u00a0\u00a0\u00a0\u00a0 \u00fee his hyld curon.", "480": "Cu\u00f0 is \u00fe\u00e6t me Daniel \u00a0\u00a0\u00a0\u00a0 dyglan swefnes", "481": "<strong>so\u00f0</strong> ges\u00e6de, \u00a0\u00a0\u00a0\u00a0 \u00fe\u00e6t \u00e6r swi\u00f0e o\u00f0stod", "482": "manegum on mode \u00a0\u00a0\u00a0\u00a0 minra leoda,", "483": "for\u00feam \u00e6lmihtig \u00a0\u00a0\u00a0\u00a0 eacenne gast", "484": "in sefan sende, \u00a0\u00a0\u00a0\u00a0 snyttro cr\u00e6ftas.\"", "485": "Swa wordum spr\u00e6c \u00a0\u00a0\u00a0\u00a0 werodes r\u00e6swa,", "486": "Babilone weard, \u00a0\u00a0\u00a0\u00a0 si\u00f0\u00f0an he beacen onget,", "487": "swutol tacen godes. \u00a0\u00a0\u00a0\u00a0 No \u00fey sel dyde,", "488": "ac \u00feam \u00e6\u00f0elinge \u00a0\u00a0\u00a0\u00a0 oferhygd gesceod,", "489": "wear\u00f0 him hyrra hyge \u00a0\u00a0\u00a0\u00a0 and on heortan ge\u00f0anc", "490": "mara <strong>on</strong> modsefan \u00a0\u00a0\u00a0\u00a0 \u00feonne gemet w\u00e6re,", "491": "o\u00f0\u00fe\u00e6t hine mid nyde \u00a0\u00a0\u00a0\u00a0 ny\u00f0or asette", "492": "metod \u00e6lmihtig, \u00a0\u00a0\u00a0\u00a0 swa he manegum de\u00f0", "493": "\u00feara \u00fee \u00feurh oferhyd \u00a0\u00a0\u00a0\u00a0 up astige\u00f0.", "494": "\u00fea him wear\u00f0 on sl\u00e6pe \u00a0\u00a0\u00a0\u00a0 swefen \u00e6tywed,", "495": "Nabochodonossor; \u00a0\u00a0\u00a0\u00a0 him \u00fe\u00e6t neh gewear\u00f0.", "496": "\u00feuhte him \u00fe\u00e6t on foldan \u00a0\u00a0\u00a0\u00a0 f\u00e6gre stode", "497": "wudubeam wlitig, \u00a0\u00a0\u00a0\u00a0 se w\u00e6s wyrtum f\u00e6st,", "498": "beorht on bl\u00e6dum. \u00a0\u00a0\u00a0\u00a0 N\u00e6s he bearwe gelic,", "499": "ac he <strong>hlifode</strong> \u00a0\u00a0\u00a0\u00a0 to heofontunglum,", "500": "swilce he oferf\u00e6\u00f0mde \u00a0\u00a0\u00a0\u00a0 foldan sceatas,", "501": "ealne middangeard, \u00a0\u00a0\u00a0\u00a0 o\u00f0 merestreamas,", "502": "twigum and telgum. \u00a0\u00a0\u00a0\u00a0 \u00f0\u00e6r he to geseah,", "503": "\u00feuhte him \u00fe\u00e6t se wudubeam \u00a0\u00a0\u00a0\u00a0 wilddeor scylde,", "504": "ane \u00e6te \u00a0\u00a0\u00a0\u00a0 eallum heolde,", "505": "swylce fuglas eac \u00a0\u00a0\u00a0\u00a0 heora feorhnere", "506": "on \u00fe\u00e6s beames \u00a0\u00a0\u00a0\u00a0 bledum name.", "507": "\u00f0uhte him \u00fe\u00e6t engel \u00a0\u00a0\u00a0\u00a0 ufan of roderum", "508": "stigan cwome \u00a0\u00a0\u00a0\u00a0 and stefne abead,", "509": "torhtan reorde. \u00a0\u00a0\u00a0\u00a0 Het \u00fe\u00e6t treow ceorfan", "510": "and \u00fea <strong>wildan</strong> deor \u00a0\u00a0\u00a0\u00a0 on weg fleon,", "511": "swylce eac \u00fea fugolas, \u00a0\u00a0\u00a0\u00a0 \u00feonne his fyll come.", "512": "Het \u00feonne besn\u00e6dan \u00a0\u00a0\u00a0\u00a0 seolfes bl\u00e6dum,", "513": "twigum and telgum, \u00a0\u00a0\u00a0\u00a0 and \u00feeh tacen wesan,", "514": "wunian <strong>wyrtruman</strong> \u00a0\u00a0\u00a0\u00a0 \u00fe\u00e6s wudubeames", "515": "eor\u00f0an f\u00e6stne, \u00a0\u00a0\u00a0\u00a0 o\u00f0\u00fe\u00e6t eft cyme", "516": "grene bleda, \u00a0\u00a0\u00a0\u00a0 \u00feonne god sylle.", "517": "Het eac gebindan \u00a0\u00a0\u00a0\u00a0 beam \u00feone miclan", "518": "\u00e6renum clammum \u00a0\u00a0\u00a0\u00a0 and isernum,", "519": "and ges\u00e6ledne \u00a0\u00a0\u00a0\u00a0 in susl don,", "520": "\u00fe\u00e6t his mod wite \u00a0\u00a0\u00a0\u00a0 \u00fe\u00e6t migtigra", "521": "wite wealde\u00f0 \u00a0\u00a0\u00a0\u00a0 \u00feonne he him wi\u00f0 m\u00e6ge.", "522": "\u00fea of sl\u00e6pe onwoc, \u00a0\u00a0\u00a0\u00a0 (swefn w\u00e6s \u00e6t ende),", "523": "eor\u00f0lic \u00e6\u00f0eling, \u00a0\u00a0\u00a0\u00a0 him \u00fe\u00e6s egesa stod,", "524": "gryre fram \u00f0am gaste \u00a0\u00a0\u00a0\u00a0 \u00f0e \u00feyder god sende.", "525": "Het \u00fea tosomne \u00a0\u00a0\u00a0\u00a0 sine leode,", "526": "folctogan <strong>feran,</strong> \u00a0\u00a0\u00a0\u00a0 fr\u00e6gn ofer ealle", "527": "swi\u00f0mod cyning \u00a0\u00a0\u00a0\u00a0 hw\u00e6t \u00fe\u00e6t swefen bude,", "528": "nalles \u00fey he wende \u00a0\u00a0\u00a0\u00a0 \u00fe\u00e6t hie hit wiston,", "529": "ac he cunnode \u00a0\u00a0\u00a0\u00a0 hu hie cwe\u00f0an woldon.", "530": "\u00f0a w\u00e6s to \u00f0am dome \u00a0\u00a0\u00a0\u00a0 Daniel haten,", "531": "godes spelboda. \u00a0\u00a0\u00a0\u00a0 Him w\u00e6s g\u00e6st geseald,", "532": "halig of heofonum, \u00a0\u00a0\u00a0\u00a0 se his hyge trymede.", "533": "On \u00feam drihtenweard \u00a0\u00a0\u00a0\u00a0 deopne wisse", "534": "sefan sidne ge\u00feanc \u00a0\u00a0\u00a0\u00a0 and snytro cr\u00e6ft,", "535": "wisne wordcwide. \u00a0\u00a0\u00a0\u00a0 <strong>Oft</strong> he wundor manig,", "536": "metodes mihta, \u00a0\u00a0\u00a0\u00a0 for men \u00e6tb\u00e6r.", "537": "\u00fea he secgan ongan \u00a0\u00a0\u00a0\u00a0 swefnes woman,", "538": "heahheort and h\u00e6\u00f0en \u00a0\u00a0\u00a0\u00a0 heriges wisa,", "539": "ealne \u00feone egesan \u00a0\u00a0\u00a0\u00a0 \u00fee him eowed w\u00e6s.", "540": "B\u00e6d hine areccan \u00a0\u00a0\u00a0\u00a0 hw\u00e6t seo run bude,", "541": "hofe haligu word \u00a0\u00a0\u00a0\u00a0 and in hige funde", "542": "to gesecganne \u00a0\u00a0\u00a0\u00a0 so\u00f0um wordum", "543": "hw\u00e6t se beam bude \u00a0\u00a0\u00a0\u00a0 \u00fee he blican geseah,", "544": "and him witgode \u00a0\u00a0\u00a0\u00a0 wyrda ge\u00feingu.", "545": "He \u00f0a swigode, \u00a0\u00a0\u00a0\u00a0 hw\u00e6\u00f0ere so\u00f0 ongeat,", "546": "Daniel \u00e6t \u00feam dome, \u00a0\u00a0\u00a0\u00a0 \u00fe\u00e6t his drihten w\u00e6s,", "547": "gumena aldor, \u00a0\u00a0\u00a0\u00a0 wi\u00f0 god scyldig.", "548": "Wandode se wisa, \u00a0\u00a0\u00a0\u00a0 hw\u00e6\u00f0re he worde cw\u00e6\u00f0,", "549": "<strong>\u00e6cr\u00e6ftig</strong> ar, \u00a0\u00a0\u00a0\u00a0 to \u00feam \u00e6\u00f0elinge:", "550": "\"\u00fe\u00e6t is, weredes weard, \u00a0\u00a0\u00a0\u00a0 wundor unlytel,", "551": "\u00fe\u00e6t \u00feu gesawe \u00a0\u00a0\u00a0\u00a0 \u00feurh swefen cuman,", "552": "heofonheane beam \u00a0\u00a0\u00a0\u00a0 and \u00fea halgan word,", "553": "yrre and egeslicu, \u00a0\u00a0\u00a0\u00a0 \u00fea se engel cw\u00e6\u00f0,", "554": "\u00fe\u00e6t \u00fe\u00e6t treow sceolde, \u00a0\u00a0\u00a0\u00a0 telgum besn\u00e6ded,", "555": "foran afeallan, \u00a0\u00a0\u00a0\u00a0 \u00fe\u00e6t \u00e6r f\u00e6ste stod,", "556": "and \u00feonne mid deorum \u00a0\u00a0\u00a0\u00a0 dreamleas beon,", "557": "westen wunian, \u00a0\u00a0\u00a0\u00a0 and his wyrtruman", "558": "foldan befolen, \u00a0\u00a0\u00a0\u00a0 fyrstmearc wesan", "559": "stille on sta\u00f0ole, \u00a0\u00a0\u00a0\u00a0 swa seo stefn gecw\u00e6\u00f0,", "560": "ymb seofon tida \u00a0\u00a0\u00a0\u00a0 s\u00e6de eft onfon.", "561": "Swa \u00fein bl\u00e6d li\u00f0. \u00a0\u00a0\u00a0\u00a0 Swa se beam geweox,", "562": "heah to heofonum, \u00a0\u00a0\u00a0\u00a0 swa \u00feu h\u00e6le\u00f0um eart", "563": "ana eallum \u00a0\u00a0\u00a0\u00a0 eor\u00f0buendum", "564": "weard and wisa. \u00a0\u00a0\u00a0\u00a0 Nis \u00fee wi\u00f0erbreca,", "565": "man on moldan, \u00a0\u00a0\u00a0\u00a0 nym\u00f0e metod ana.", "566": "Se \u00f0ec aceorfe\u00f0 \u00a0\u00a0\u00a0\u00a0 of cyningdome,", "567": "and \u00f0ec wineleasne \u00a0\u00a0\u00a0\u00a0 on wr\u00e6c sende\u00f0,", "568": "and \u00feonne onhweorfe\u00f0 \u00a0\u00a0\u00a0\u00a0 heortan \u00feine,", "569": "\u00fe\u00e6t \u00feu ne <strong>gemyndgast</strong> \u00a0\u00a0\u00a0\u00a0 \u00e6fter mandreame,", "570": "ne gewittes wast \u00a0\u00a0\u00a0\u00a0 butan wildeora \u00feeaw,", "571": "ac \u00feu lifgende \u00a0\u00a0\u00a0\u00a0 lange \u00ferage", "572": "heorta hlypum \u00a0\u00a0\u00a0\u00a0 geond holt wunast.", "573": "Ne bi\u00f0 \u00feec m\u00e6lmete \u00a0\u00a0\u00a0\u00a0 nym\u00fee mores gr\u00e6s,", "574": "ne rest witod, \u00a0\u00a0\u00a0\u00a0 ac \u00feec regna scur", "575": "wece\u00f0 and wrece\u00f0 \u00a0\u00a0\u00a0\u00a0 swa wildu deor,", "576": "o\u00f0\u00fe\u00e6t \u00feu ymb seofon winter \u00a0\u00a0\u00a0\u00a0 so\u00f0 gelyfest,", "577": "\u00fe\u00e6t sie an metod \u00a0\u00a0\u00a0\u00a0 eallum mannum,", "578": "reccend and rice, \u00a0\u00a0\u00a0\u00a0 se on roderum is.", "579": "Is me swa \u00feeah willa \u00a0\u00a0\u00a0\u00a0 \u00fe\u00e6t se wyrtruma", "580": "stille w\u00e6s on sta\u00f0ole, \u00a0\u00a0\u00a0\u00a0 swa seo stefn gecw\u00e6\u00f0,", "581": "and ymbe seofan tide \u00a0\u00a0\u00a0\u00a0 s\u00e6de onfenge.", "582": "Swa \u00fein rice \u00a0\u00a0\u00a0\u00a0 restende bi\u00f0,", "583": "<strong>anwalh</strong> for eorlum, \u00a0\u00a0\u00a0\u00a0 o\u00f0\u00fe\u00e6t \u00feu eft cymst.", "584": "Gehyge \u00feu, frea min, \u00a0\u00a0\u00a0\u00a0 f\u00e6stlicne r\u00e6d.", "585": "Syle \u00e6lmyssan, \u00a0\u00a0\u00a0\u00a0 wes earmra hleo,", "586": "\u00feinga for \u00f0eodne, \u00a0\u00a0\u00a0\u00a0 \u00e6r \u00f0am seo \u00ferah cyme", "587": "\u00fe\u00e6t he \u00feec aworpe \u00a0\u00a0\u00a0\u00a0 of woruldrice.", "588": "Oft metod al\u00e6t \u00a0\u00a0\u00a0\u00a0 monige \u00f0eode", "589": "wyrcan <strong>bote,</strong> \u00a0\u00a0\u00a0\u00a0 \u00feonne hie woldon sylfe,", "590": "fyrene f\u00e6stan, \u00a0\u00a0\u00a0\u00a0 \u00e6r him f\u00e6r godes", "591": "\u00feurh egesan gryre \u00a0\u00a0\u00a0\u00a0 aldre gesceode.\"", "592": "No \u00fe\u00e6s fela Daniel \u00a0\u00a0\u00a0\u00a0 to his drihtne gespr\u00e6c", "593": "so\u00f0ra worda \u00a0\u00a0\u00a0\u00a0 \u00feurh snytro cr\u00e6ft,", "594": "\u00fe\u00e6t \u00fe\u00e6s a se rica \u00a0\u00a0\u00a0\u00a0 reccan wolde,", "595": "middangeardes weard, \u00a0\u00a0\u00a0\u00a0 ac his mod astah,", "596": "heah fram heortan; \u00a0\u00a0\u00a0\u00a0 he \u00fe\u00e6s hearde ongeald.", "597": "Ongan \u00f0a gyddigan \u00a0\u00a0\u00a0\u00a0 \u00feurh gylp micel", "598": "Caldea cyning \u00a0\u00a0\u00a0\u00a0 \u00fea he <strong>ceastergeweorc,</strong>", "599": "Babilone burh, \u00a0\u00a0\u00a0\u00a0 on his bl\u00e6de geseah,", "600": "Sennera feld \u00a0\u00a0\u00a0\u00a0 sidne bewindan,", "601": "heah hlifigan; \u00a0\u00a0\u00a0\u00a0 \u00fe\u00e6t se heretyma", "602": "werede geworhte \u00a0\u00a0\u00a0\u00a0 \u00feurh wundor micel,", "603": "wear\u00f0 \u00f0a anhydig \u00a0\u00a0\u00a0\u00a0 ofer ealle men,", "604": "swi\u00f0mod in sefan, \u00a0\u00a0\u00a0\u00a0 for \u00f0\u00e6re sundorgife", "605": "\u00fee him god sealde, \u00a0\u00a0\u00a0\u00a0 gumena rice,", "606": "world to gewealde \u00a0\u00a0\u00a0\u00a0 in wera life:", "607": "\"\u00f0u eart seo micle \u00a0\u00a0\u00a0\u00a0 and min seo m\u00e6re burh", "608": "\u00fee ic geworhte \u00a0\u00a0\u00a0\u00a0 to wur\u00f0myndum,", "609": "rume rice. \u00a0\u00a0\u00a0\u00a0 Ic reste on \u00fee,", "610": "eard and e\u00f0el, \u00a0\u00a0\u00a0\u00a0 agan wille.\"", "611": "\u00f0a for \u00f0am gylpe \u00a0\u00a0\u00a0\u00a0 gumena drihten", "612": "forfangen wear\u00f0 \u00a0\u00a0\u00a0\u00a0 and on fleam gewat,", "613": "ana on oferhyd \u00a0\u00a0\u00a0\u00a0 ofer ealle men.", "614": "Swa <strong>wod</strong> wera \u00a0\u00a0\u00a0\u00a0 on gewindagum", "615": "geocrostne si\u00f0 \u00a0\u00a0\u00a0\u00a0 in godes wite,", "616": "\u00f0ara \u00fee eft lifigende \u00a0\u00a0\u00a0\u00a0 leode begete,", "617": "Nabochodonossor, \u00a0\u00a0\u00a0\u00a0 si\u00f0\u00f0an him ni\u00f0 godes,", "618": "hre\u00f0 of heofonum, \u00a0\u00a0\u00a0\u00a0 hete gesceode.", "619": "Seofon winter samod \u00a0\u00a0\u00a0\u00a0 susl \u00ferowode,", "620": "wildeora westen, \u00a0\u00a0\u00a0\u00a0 winburge cyning.", "621": "\u00f0a se earfo\u00f0m\u00e6cg \u00a0\u00a0\u00a0\u00a0 up locode,", "622": "wilddeora gewita, \u00a0\u00a0\u00a0\u00a0 \u00feurh wolcna gang.", "623": "Gemunde \u00fea on mode \u00a0\u00a0\u00a0\u00a0 \u00fe\u00e6t metod w\u00e6re,", "624": "heofona heahcyning, \u00a0\u00a0\u00a0\u00a0 h\u00e6le\u00f0a bearnum", "625": "ana ece gast. \u00a0\u00a0\u00a0\u00a0 \u00fea he eft onhwearf", "626": "wodan gewittes, \u00a0\u00a0\u00a0\u00a0 \u00fe\u00e6r \u00fee he \u00e6r wide b\u00e6r", "627": "herewosan hige, \u00a0\u00a0\u00a0\u00a0 heortan getenge.", "628": "\u00fea his gast ahwearf \u00a0\u00a0\u00a0\u00a0 in godes gemynd,", "629": "mod to mannum, \u00a0\u00a0\u00a0\u00a0 si\u00f0\u00f0an he metod onget.", "630": "Gewat \u00fea earmsceapen \u00a0\u00a0\u00a0\u00a0 eft si\u00f0ian,", "631": "nacod nydgenga, \u00a0\u00a0\u00a0\u00a0 ni\u00f0 ge\u00f0afian,", "632": "wundorlic wr\u00e6cca \u00a0\u00a0\u00a0\u00a0 and w\u00e6da leas,", "633": "m\u00e6tra on modge\u00f0anc, \u00a0\u00a0\u00a0\u00a0 to mancynne,", "634": "\u00f0onne gumena weard \u00a0\u00a0\u00a0\u00a0 in gylpe w\u00e6s.", "635": "Stod middangeard \u00a0\u00a0\u00a0\u00a0 \u00e6fter mandrihtne,", "636": "eard and e\u00f0el \u00a0\u00a0\u00a0\u00a0 \u00e6fter \u00feam \u00e6\u00f0elinge,", "637": "seofon winter samod, \u00a0\u00a0\u00a0\u00a0 swa no swi\u00f0rode", "638": "rice under roderum \u00a0\u00a0\u00a0\u00a0 o\u00f0\u00fe\u00e6t se r\u00e6swa com.", "639": "\u00fea w\u00e6s eft geseted \u00a0\u00a0\u00a0\u00a0 in aldordom", "640": "Babilone weard, \u00a0\u00a0\u00a0\u00a0 h\u00e6fde beteran \u00f0eaw,", "641": "leohtran geleafan \u00a0\u00a0\u00a0\u00a0 in liffruman,", "642": "\u00fe\u00e6tte god sealde \u00a0\u00a0\u00a0\u00a0 gumena gehwilcum", "643": "welan swa wite, \u00a0\u00a0\u00a0\u00a0 swa he wolde sylf.", "644": "Ne lengde \u00fea \u00a0\u00a0\u00a0\u00a0 leoda aldor", "645": "witegena wordcwyde, \u00a0\u00a0\u00a0\u00a0 ac he wide bead", "646": "metodes mihte \u00a0\u00a0\u00a0\u00a0 \u00fe\u00e6r he meld ahte,", "647": "si\u00f0f\u00e6t s\u00e6gde \u00a0\u00a0\u00a0\u00a0 sinum leodum,", "648": "wide wa\u00f0e \u00a0\u00a0\u00a0\u00a0 \u00fee he mid wilddeorum ateah,", "649": "o\u00f0\u00fe\u00e6t him frean godes \u00a0\u00a0\u00a0\u00a0 in gast becwom", "650": "r\u00e6df\u00e6st sefa, \u00a0\u00a0\u00a0\u00a0 \u00f0a he to roderum beseah.", "651": "Wyrd w\u00e6s geworden, \u00a0\u00a0\u00a0\u00a0 wundor gecy\u00f0ed,", "652": "swefn gese\u00f0ed, \u00a0\u00a0\u00a0\u00a0 susl awunnen,", "653": "dom gedemed, \u00a0\u00a0\u00a0\u00a0 swa \u00e6r Daniel cw\u00e6\u00f0,", "654": "\u00fe\u00e6t se folctoga \u00a0\u00a0\u00a0\u00a0 findan sceolde", "655": "earfo\u00f0si\u00f0as \u00a0\u00a0\u00a0\u00a0 for his ofermedlan.", "656": "Swa he ofstlice \u00a0\u00a0\u00a0\u00a0 godspellode", "657": "metodes mihtum \u00a0\u00a0\u00a0\u00a0 for mancynne,", "658": "si\u00f0\u00f0an in Babilone \u00a0\u00a0\u00a0\u00a0 burhsittendum", "659": "lange hwile \u00a0\u00a0\u00a0\u00a0 lare s\u00e6gde,", "660": "Daniel domas. \u00a0\u00a0\u00a0\u00a0 Si\u00f0\u00f0an deora gesi\u00f0,", "661": "wildra w\u00e6rgenga, \u00a0\u00a0\u00a0\u00a0 of wa\u00f0e cwom,", "662": "Nabochodonossor \u00a0\u00a0\u00a0\u00a0 of ni\u00f0wracum,", "663": "si\u00f0\u00f0an weardode \u00a0\u00a0\u00a0\u00a0 wide rice,", "664": "heold h\u00e6le\u00f0a gestreon \u00a0\u00a0\u00a0\u00a0 and \u00fea hean burh,", "665": "frod, foremihtig \u00a0\u00a0\u00a0\u00a0 folca r\u00e6swa,", "666": "Caldea cyning, \u00a0\u00a0\u00a0\u00a0 o\u00f0\u00fe\u00e6t him cwelm gesceod,", "667": "swa him ofer eor\u00f0an \u00a0\u00a0\u00a0\u00a0 andsaca ne w\u00e6s", "668": "gumena \u00e6nig \u00a0\u00a0\u00a0\u00a0 o\u00f0\u00fe\u00e6t him god wolde", "669": "\u00feurh hryre hreddan \u00a0\u00a0\u00a0\u00a0 hea rice.", "670": "Si\u00f0\u00f0an \u00fe\u00e6r his aferan \u00a0\u00a0\u00a0\u00a0 ead bryttedon,", "671": "welan, wunden gold, \u00a0\u00a0\u00a0\u00a0 in \u00fe\u00e6re widan byrig,", "672": "ealhstede eorla, \u00a0\u00a0\u00a0\u00a0 unwaclice,", "673": "heah hordm\u00e6gen, \u00a0\u00a0\u00a0\u00a0 \u00fea hyra hlaford l\u00e6g.", "674": "\u00f0a in \u00f0\u00e6re \u00f0eode awoc \u00a0\u00a0\u00a0\u00a0 his \u00fe\u00e6t \u00feridde cneow.", "675": "W\u00e6s Baldazar \u00a0\u00a0\u00a0\u00a0 burga aldor,", "676": "weold wera rices, \u00a0\u00a0\u00a0\u00a0 o\u00f0\u00fe\u00e6t him wlenco gesceod,", "677": "oferhyd egle. \u00a0\u00a0\u00a0\u00a0 \u00f0a w\u00e6s ended\u00e6g", "678": "\u00f0\u00e6s \u00f0e Caldeas \u00a0\u00a0\u00a0\u00a0 cyningdom ahton.", "679": "\u00f0a metod onlah \u00a0\u00a0\u00a0\u00a0 Medum and Persum", "680": "aldordomes \u00a0\u00a0\u00a0\u00a0 <strong>ymb</strong> lytel f\u00e6c,", "681": "let Babilone \u00a0\u00a0\u00a0\u00a0 bl\u00e6d swi\u00f0rian,", "682": "\u00feone \u00fea h\u00e6le\u00f0 \u00a0\u00a0\u00a0\u00a0 healdan sceoldon.", "683": "Wiste he ealdormen \u00a0\u00a0\u00a0\u00a0 in unrihtum,", "684": "\u00f0a \u00f0e \u00f0y rice \u00a0\u00a0\u00a0\u00a0 r\u00e6dan sceoldon.", "685": "\u00f0a \u00fe\u00e6t gehogode \u00a0\u00a0\u00a0\u00a0 hamsittende,", "686": "Meda aldor, \u00a0\u00a0\u00a0\u00a0 \u00fe\u00e6t \u00e6r man ne ongan,", "687": "\u00fe\u00e6t he Babilone \u00a0\u00a0\u00a0\u00a0 abrecan wolde,", "688": "alhstede eorla, \u00a0\u00a0\u00a0\u00a0 \u00fe\u00e6r \u00e6\u00f0elingas", "689": "under wealla hleo \u00a0\u00a0\u00a0\u00a0 welan brytnedon.", "690": "\u00fe\u00e6t w\u00e6s \u00feara f\u00e6stna \u00a0\u00a0\u00a0\u00a0 folcum cu\u00f0ost,", "691": "m\u00e6st and m\u00e6rost \u00a0\u00a0\u00a0\u00a0 \u00feara \u00fee men bun,", "692": "Babilon burga, \u00a0\u00a0\u00a0\u00a0 o\u00f0\u00fe\u00e6t Baldazar", "693": "\u00feurh gylp grome \u00a0\u00a0\u00a0\u00a0 godes <strong>frasade.</strong>", "694": "S\u00e6ton him \u00e6t wine \u00a0\u00a0\u00a0\u00a0 wealle belocene,", "695": "ne onegdon na \u00a0\u00a0\u00a0\u00a0 orlegra ni\u00f0,", "696": "\u00feeah \u00f0e feonda folc \u00a0\u00a0\u00a0\u00a0 feran cwome", "697": "herega ger\u00e6dum \u00a0\u00a0\u00a0\u00a0 to \u00fe\u00e6re heahbyrig", "698": "\u00fe\u00e6t hie Babilone \u00a0\u00a0\u00a0\u00a0 abrecan mihton.", "699": "Ges\u00e6t \u00fea to symble \u00a0\u00a0\u00a0\u00a0 si\u00f0estan d\u00e6ge", "700": "Caldea cyning \u00a0\u00a0\u00a0\u00a0 mid cneomagum,", "701": "\u00fe\u00e6r medugal wear\u00f0 \u00a0\u00a0\u00a0\u00a0 m\u00e6genes wisa.", "702": "Het \u00feam <strong>\u00e6\u00f0elum</strong> beran \u00a0\u00a0\u00a0\u00a0 Israela gestreon,", "703": "huslfatu halegu, \u00a0\u00a0\u00a0\u00a0 on hand werum,", "704": "\u00fea \u00e6r Caldeas \u00a0\u00a0\u00a0\u00a0 mid cyne\u00f0rymme,", "705": "cempan in ceastre, \u00a0\u00a0\u00a0\u00a0 cl\u00e6ne genamon,", "706": "gold in Gerusalem, \u00a0\u00a0\u00a0\u00a0 \u00f0a hie Iudea", "707": "bl\u00e6d forbr\u00e6con \u00a0\u00a0\u00a0\u00a0 billa ecgum,", "708": "and \u00feurh hleo\u00f0orcyme, \u00a0\u00a0\u00a0\u00a0 herige genamon", "709": "beorhte fr\u00e6twe. \u00a0\u00a0\u00a0\u00a0 \u00f0a hie tempel strudon,", "710": "Salomanes seld, \u00a0\u00a0\u00a0\u00a0 swi\u00f0e gulpon.", "711": "\u00f0a wear\u00f0 bli\u00f0emod \u00a0\u00a0\u00a0\u00a0 burga aldor,", "712": "gealp gramlice \u00a0\u00a0\u00a0\u00a0 gode on andan,", "713": "cw\u00e6\u00f0 \u00fe\u00e6t his hergas \u00a0\u00a0\u00a0\u00a0 hyrran w\u00e6ron", "714": "and mihtigran \u00a0\u00a0\u00a0\u00a0 mannum to fri\u00f0e", "715": "\u00feonne Israela \u00a0\u00a0\u00a0\u00a0 ece drihten.", "716": "Him \u00fe\u00e6t tacen wear\u00f0 \u00a0\u00a0\u00a0\u00a0 \u00fe\u00e6r he to starude,", "717": "egeslic for eorlum \u00a0\u00a0\u00a0\u00a0 innan healle,", "718": "\u00fe\u00e6t he for leodum \u00a0\u00a0\u00a0\u00a0 ligeword gecw\u00e6\u00f0,", "719": "\u00fea \u00fe\u00e6r in egesan \u00a0\u00a0\u00a0\u00a0 engel drihtnes", "720": "let his hand cuman \u00a0\u00a0\u00a0\u00a0 in \u00fe\u00e6t hea seld,", "721": "wrat \u00fea in wage \u00a0\u00a0\u00a0\u00a0 worda gerynu,", "722": "baswe bocstafas, \u00a0\u00a0\u00a0\u00a0 burhsittendum.", "723": "\u00f0a wear\u00f0 folctoga \u00a0\u00a0\u00a0\u00a0 forht on mode,", "724": "acul for \u00feam egesan. \u00a0\u00a0\u00a0\u00a0 Geseah he engles hand", "725": "in sele writan \u00a0\u00a0\u00a0\u00a0 Sennera wite.", "726": "\u00fe\u00e6t gyddedon \u00a0\u00a0\u00a0\u00a0 gumena m\u00e6nigeo,", "727": "h\u00e6le\u00f0 in healle, \u00a0\u00a0\u00a0\u00a0 hw\u00e6t seo hand write", "728": "to \u00feam beacne \u00a0\u00a0\u00a0\u00a0 burhsittendum.", "729": "Werede comon \u00a0\u00a0\u00a0\u00a0 on \u00fe\u00e6t wundor seon.", "730": "Sohton \u00fea swi\u00f0e \u00a0\u00a0\u00a0\u00a0 in sefan gehydum,", "731": "hw\u00e6t seo hand write \u00a0\u00a0\u00a0\u00a0 haliges gastes.", "732": "Ne mihton ar\u00e6dan \u00a0\u00a0\u00a0\u00a0 runcr\u00e6ftige men", "733": "engles \u00e6rendbec, \u00a0\u00a0\u00a0\u00a0 \u00e6\u00f0elinga cyn,", "734": "o\u00f0\u00fe\u00e6t Daniel com, \u00a0\u00a0\u00a0\u00a0 drihtne gecoren,", "735": "snotor and so\u00f0f\u00e6st, \u00a0\u00a0\u00a0\u00a0 in \u00fe\u00e6t seld gangan.", "736": "\u00f0am w\u00e6s on gaste \u00a0\u00a0\u00a0\u00a0 godes cr\u00e6ft micel,", "737": "to \u00feam ic georne gefr\u00e6gn \u00a0\u00a0\u00a0\u00a0 gyfum ceapian", "738": "burhge weardas \u00a0\u00a0\u00a0\u00a0 \u00fe\u00e6t he him bocstafas", "739": "ar\u00e6dde and arehte, \u00a0\u00a0\u00a0\u00a0 hw\u00e6t seo run bude.", "740": "Him \u00e6cr\u00e6ftig \u00a0\u00a0\u00a0\u00a0 andswarode,", "741": "godes spelboda, \u00a0\u00a0\u00a0\u00a0 gleaw ge\u00f0ances:", "742": "\"No ic wi\u00f0 feohsceattum \u00a0\u00a0\u00a0\u00a0 ofer folc bere", "743": "drihtnes domas, \u00a0\u00a0\u00a0\u00a0 ne \u00f0e duge\u00f0e can,", "744": "ac \u00fee unceapunga \u00a0\u00a0\u00a0\u00a0 orl\u00e6g secge,", "745": "worda gerynu, \u00a0\u00a0\u00a0\u00a0 \u00fea \u00feu wendan ne miht.", "746": "\u00feu for anmedlan \u00a0\u00a0\u00a0\u00a0 in \u00e6ht bere", "747": "huslfatu halegu, \u00a0\u00a0\u00a0\u00a0 on hand werum.", "748": "On \u00feam ge deoflu \u00a0\u00a0\u00a0\u00a0 drincan ongunnon,", "749": "\u00f0a \u00e6r Israela \u00a0\u00a0\u00a0\u00a0 in \u00e6 h\u00e6fdon", "750": "\u00e6t godes earce, \u00a0\u00a0\u00a0\u00a0 o\u00f0\u00fe\u00e6t hie gylp beswac,", "751": "windruncen gewit, \u00a0\u00a0\u00a0\u00a0 swa \u00fee wur\u00f0an sceal.", "752": "No \u00fe\u00e6t \u00fein aldor \u00a0\u00a0\u00a0\u00a0 \u00e6fre wolde", "753": "godes goldfatu \u00a0\u00a0\u00a0\u00a0 in gylp beran,", "754": "ne \u00f0y hra\u00f0or hremde, \u00a0\u00a0\u00a0\u00a0 \u00f0eah \u00f0e here brohte", "755": "Israela gestreon \u00a0\u00a0\u00a0\u00a0 in his \u00e6hte geweald,", "756": "ac \u00fe\u00e6t oftor gecw\u00e6\u00f0 \u00a0\u00a0\u00a0\u00a0 aldor \u00f0eoda", "757": "so\u00f0um wordum \u00a0\u00a0\u00a0\u00a0 ofer sin m\u00e6gen,", "758": "si\u00f0\u00f0an him wuldres weard \u00a0\u00a0\u00a0\u00a0 wundor gecy\u00f0de,", "759": "\u00fe\u00e6t he w\u00e6re ana \u00a0\u00a0\u00a0\u00a0 ealra gesceafta", "760": "drihten and waldend, \u00a0\u00a0\u00a0\u00a0 se him dom forgeaf,", "761": "unscyndne bl\u00e6d \u00a0\u00a0\u00a0\u00a0 eor\u00f0an rices,", "762": "and \u00feu lignest nu \u00a0\u00a0\u00a0\u00a0 \u00fe\u00e6t sie lifgende,", "763": "se ofer deoflum \u00a0\u00a0\u00a0\u00a0 duge\u00feum wealde\u00f0.\""}, "sourceLink": "http://www.sacred-texts.com/neu/ascp/index.htm"}