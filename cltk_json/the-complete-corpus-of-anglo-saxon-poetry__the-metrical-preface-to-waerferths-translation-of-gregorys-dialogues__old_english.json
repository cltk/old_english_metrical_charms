{"author": "Not available", "source": "The Complete Corpus of Anglo-Saxon Poetry", "originalTitle": "The Metrical Preface to Waerferth's Translation of Gregory's Dialogues", "language": "old_english", "englishTitle": "The Metrical Preface to Waerferth's Translation of Gregory's Dialogues", "text": {"0": "...e \u00f0e me r\u00e6dan \u00f0ance,", "1": "he in me findan <strong>m\u00e6g,</strong> \u00a0\u00a0\u00a0\u00a0 gif hine feola lyste\u00f0", "2": "gastlices lifes \u00a0\u00a0\u00a0\u00a0 godre biesene,", "3": "\u00fe\u00e6t he ful ea\u00fee m\u00e6g \u00a0\u00a0\u00a0\u00a0 upp gestigan", "4": "to \u00f0am heofonlican hame, \u00a0\u00a0\u00a0\u00a0 \u00fear by\u00f0 a hyht and wyn,", "5": "<strong>blis</strong> on burgum, \u00a0\u00a0\u00a0\u00a0 \u00feam \u00fee bearn godes", "6": "sielfes hiora eagum \u00a0\u00a0\u00a0\u00a0 geseon motan.", "7": "\u00fe\u00e6t m\u00e6g se mon begytan, \u00a0\u00a0\u00a0\u00a0 se \u00fee his modge\u00f0anc", "8": "\u00e6ltowe by\u00fe, \u00a0\u00a0\u00a0\u00a0 and \u00feonne \u00feurh his ingehygd", "9": "to \u00feissa haligra \u00a0\u00a0\u00a0\u00a0 helpe geliefe\u00f0,", "10": "ond hiora bisene fulga\u00f0, \u00a0\u00a0\u00a0\u00a0 swa \u00feeos boc saga\u00f0.", "11": "Me awritan het \u00a0\u00a0\u00a0\u00a0 Wulfstan bisceop,", "12": "\u00feeow and \u00feearfa \u00a0\u00a0\u00a0\u00a0 \u00fe\u00e6s <strong>\u00fee</strong> alne \u00ferym aof,", "13": "and eac walden is \u00a0\u00a0\u00a0\u00a0 <strong>wihta</strong> gehwelcre,", "14": "an ece god \u00a0\u00a0\u00a0\u00a0 eallra <strong>gesceafta.</strong>", "15": "Bide\u00fe \u00fee se bisceop, \u00a0\u00a0\u00a0\u00a0 se \u00fee \u00f0as boc begeat", "16": "\u00fee \u00feu on \u00feinum handum nu \u00a0\u00a0\u00a0\u00a0 hafast and sceawast,", "17": "\u00fe\u00e6t \u00feu him to \u00feeossum halgum \u00a0\u00a0\u00a0\u00a0 helpe bidde,", "18": "\u00fee <strong>heora</strong> gemynd her on \u00a0\u00a0\u00a0\u00a0 gemearcude siendon,", "19": "and \u00fe\u00e6t him god \u00e6llmihtig", "20": "forgyu... \u00fea gyltas \u00a0\u00a0\u00a0\u00a0 \u00fee he <strong>geo</strong> worhte,", "21": "and eac res\u00f0e mid him, \u00a0\u00a0\u00a0\u00a0 se \u00f0e ah ealles rices <strong>geweald,</strong>", "22": "and eac swa his beahgifan, \u00a0\u00a0\u00a0\u00a0 \u00fee him \u00f0as bysene forgeaf,", "23": "\u00fe\u00e6t is se seles\u00f0a \u00a0\u00a0\u00a0\u00a0 <strong>sinces</strong> brytta,", "24": "\u00e6lfryd mid Englum, \u00a0\u00a0\u00a0\u00a0 ealra cyninga", "25": "\u00feara \u00fee he si\u00f0 o\u00f0\u00f0e \u00e6r fore \u00a0\u00a0\u00a0\u00a0 secgan hyrde,", "26": "o\u00f0\u00f0e he <strong>ior\u00f0cyninga</strong> \u00e6r \u00a0\u00a0\u00a0\u00a0 \u00e6nigne gefrugne."}, "sourceLink": "http://www.sacred-texts.com/neu/ascp/index.htm"}