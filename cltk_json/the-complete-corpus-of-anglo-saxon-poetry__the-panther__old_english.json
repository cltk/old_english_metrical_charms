{"language": "old_english", "englishTitle": "The Panther", "sourceLink": "http://www.sacred-texts.com/neu/ascp/index.htm", "author": "Not available", "text": {"0": "Monge sindon \u00a0\u00a0\u00a0\u00a0 geond middangeard", "1": "unrimu cynn, \u00a0\u00a0\u00a0\u00a0 \u00fee we \u00e6\u00feelu ne magon", "10": "eard weardian, \u00a0\u00a0\u00a0\u00a0 e\u00f0les neotan", "11": "\u00e6fter dunscrafum. \u00a0\u00a0\u00a0\u00a0 Is \u00fe\u00e6t deor pandher", "12": "bi noman haten, \u00a0\u00a0\u00a0\u00a0 \u00fe\u00e6s \u00fee ni\u00fe\u00fea <strong>bearn,</strong>", "13": "wisf\u00e6ste weras \u00a0\u00a0\u00a0\u00a0 on gewritum <strong>cy\u00fea\u00f0</strong>", "14": "bi \u00feam anstapan. \u00a0\u00a0\u00a0\u00a0 Se is <strong>\u00e6ghwam</strong> freond,", "15": "dugu\u00f0a estig, \u00a0\u00a0\u00a0\u00a0 butan dracan anum,", "16": "\u00feam he in ealle tid \u00a0\u00a0\u00a0\u00a0 ondwra\u00f0 leofa\u00fe", "17": "\u00feurh yfla gehwylc \u00a0\u00a0\u00a0\u00a0 \u00fee he ge\u00e6fnan m\u00e6g.", "18": "\u00f0\u00e6t is wr\u00e6tlic deor, \u00a0\u00a0\u00a0\u00a0 wundrum scyne", "19": "hiwa gehwylces; \u00a0\u00a0\u00a0\u00a0 swa h\u00e6le\u00f0 secga\u00f0,", "2": "ryhte areccan \u00a0\u00a0\u00a0\u00a0 ne rim witan;", "20": "g\u00e6sthalge guman, \u00a0\u00a0\u00a0\u00a0 \u00fe\u00e6tte Iosephes", "21": "tunece w\u00e6re \u00a0\u00a0\u00a0\u00a0 telga gehwylces", "22": "bleom bregdende, \u00a0\u00a0\u00a0\u00a0 \u00feara beorhtra gehwylc", "23": "\u00e6ghw\u00e6s \u00e6nlicra \u00a0\u00a0\u00a0\u00a0 o\u00ferum lixte", "24": "dryhta bearnum, \u00a0\u00a0\u00a0\u00a0 swa \u00fe\u00e6s deores hiw,", "25": "bl\u00e6c brigda gehw\u00e6s, \u00a0\u00a0\u00a0\u00a0 beorhtra ond scynra", "26": "wundrum lixe\u00f0, \u00a0\u00a0\u00a0\u00a0 \u00fe\u00e6tte wr\u00e6tlicra", "27": "\u00e6ghwylc o\u00ferum, \u00a0\u00a0\u00a0\u00a0 \u00e6nlicra gien", "28": "ond f\u00e6gerra \u00a0\u00a0\u00a0\u00a0 fr\u00e6twum blice\u00f0,", "29": "symle sellicra. \u00a0\u00a0\u00a0\u00a0 He hafa\u00f0 sundorgecynd,", "3": "\u00fe\u00e6s wide sind \u00a0\u00a0\u00a0\u00a0 geond <strong>world</strong> innan", "30": "milde, gemetf\u00e6st. \u00a0\u00a0\u00a0\u00a0 He is mon\u00few\u00e6re,", "31": "lufsum ond leoft\u00e6l, \u00a0\u00a0\u00a0\u00a0 nele la\u00fees wiht", "32": "<strong>\u00e6ngum</strong> ge\u00e6fnan \u00a0\u00a0\u00a0\u00a0 butan \u00feam attorscea\u00fean,", "33": "his fyrngeflitan, \u00a0\u00a0\u00a0\u00a0 \u00fee ic \u00e6r fore s\u00e6gde.", "34": "Symle fylle f\u00e6gen, \u00a0\u00a0\u00a0\u00a0 \u00feonne foddor \u00feige\u00f0,", "35": "\u00e6fter \u00feam gereordum \u00a0\u00a0\u00a0\u00a0 r\u00e6ste sece\u00f0", "36": "dygle stowe \u00a0\u00a0\u00a0\u00a0 under dunscrafum;", "37": "\u00f0\u00e6r se <strong>\u00feeodwiga</strong> \u00a0\u00a0\u00a0\u00a0 \u00fereonihta f\u00e6c", "38": "swife\u00f0 on swefote, \u00a0\u00a0\u00a0\u00a0 sl\u00e6pe <strong>gebiesgad.</strong>", "39": "\u00feonne ellenrof \u00a0\u00a0\u00a0\u00a0 up astonde\u00f0,", "4": "fugla ond deora \u00a0\u00a0\u00a0\u00a0 foldhrerendra", "40": "\u00ferymme <strong>gewelgad,</strong> \u00a0\u00a0\u00a0\u00a0 on \u00feone \u00feriddan d\u00e6g,", "41": "sneome of sl\u00e6pe. \u00a0\u00a0\u00a0\u00a0 Sweghleo\u00feor cyme\u00f0,", "42": "wo\u00fea wynsumast \u00a0\u00a0\u00a0\u00a0 \u00feurh \u00fe\u00e6s wildres mu\u00f0.", "43": "\u00e6fter \u00fe\u00e6re stefne \u00a0\u00a0\u00a0\u00a0 stenc ut cyme\u00f0", "44": "of \u00feam wongstede, \u00a0\u00a0\u00a0\u00a0 wynsumra steam,", "45": "swettra ond swi\u00fera \u00a0\u00a0\u00a0\u00a0 sw\u00e6cca gehwylcum,", "46": "wyrta blostmum \u00a0\u00a0\u00a0\u00a0 ond wudubledum,", "47": "eallum \u00e6\u00feelicra \u00a0\u00a0\u00a0\u00a0 eor\u00fean <strong>fr\u00e6twum.</strong>", "48": "\u00feonne of ceastrum \u00a0\u00a0\u00a0\u00a0 ond cynestolum", "49": "ond of burgsalum \u00a0\u00a0\u00a0\u00a0 beorn\u00fereat monig", "5": "wornas widsceope, \u00a0\u00a0\u00a0\u00a0 swa w\u00e6ter bibuge\u00f0", "50": "fara\u00f0 foldwegum \u00a0\u00a0\u00a0\u00a0 folca \u00fery\u00feum,", "51": "eoredcystum, \u00a0\u00a0\u00a0\u00a0 ofestum gefysde,", "52": "dare\u00f0lacende; \u00a0\u00a0\u00a0\u00a0 deor efne swa some", "53": "\u00e6fter \u00fe\u00e6re stefne \u00a0\u00a0\u00a0\u00a0 on \u00feone stenc fara\u00f0.", "54": "Swa is dryhten god, \u00a0\u00a0\u00a0\u00a0 dreama r\u00e6dend,", "55": "eallum ea\u00f0mede \u00a0\u00a0\u00a0\u00a0 o\u00ferum gesceaftum,", "56": "dugu\u00f0a gehwylcre, \u00a0\u00a0\u00a0\u00a0 butan dracan anum,", "57": "attres ordfruman. \u00a0\u00a0\u00a0\u00a0 \u00fe\u00e6t is se ealda feond,", "58": "\u00feone he ges\u00e6lde \u00a0\u00a0\u00a0\u00a0 in susla grund,", "59": "ond gefetrade \u00a0\u00a0\u00a0\u00a0 fyrnum teagum,", "6": "\u00feisne beorhtan bosm, \u00a0\u00a0\u00a0\u00a0 brim grymetende,", "60": "bi\u00feeahte \u00fereanydum, \u00a0\u00a0\u00a0\u00a0 ond \u00fey \u00feriddan d\u00e6ge", "61": "of digle aras, \u00a0\u00a0\u00a0\u00a0 \u00fe\u00e6s \u00fee he dea\u00f0 fore us", "62": "\u00fereo niht \u00feolade, \u00a0\u00a0\u00a0\u00a0 \u00feeoden engla,", "63": "sigora sellend. \u00a0\u00a0\u00a0\u00a0 \u00fe\u00e6t w\u00e6s swete stenc,", "64": "wlitig ond wynsum \u00a0\u00a0\u00a0\u00a0 geond woruld ealle.", "65": "Si\u00fe\u00fean to \u00feam swicce \u00a0\u00a0\u00a0\u00a0 so\u00f0f\u00e6ste men", "66": "on healfa gehwone \u00a0\u00a0\u00a0\u00a0 heapum \u00ferungon", "67": "geond ealne ymbhwyrft \u00a0\u00a0\u00a0\u00a0 eor\u00fean <strong>sceata.</strong>", "68": "Swa se snottra gecw\u00e6\u00f0 \u00a0\u00a0\u00a0\u00a0 sanctus Paulus:", "69": "\"Monigfealde sind \u00a0\u00a0\u00a0\u00a0 geond middangeard", "7": "sealty\u00fea geswing. \u00a0\u00a0\u00a0\u00a0 We bi sumum hyrdon", "70": "god <strong>ungny\u00f0e</strong> \u00a0\u00a0\u00a0\u00a0 \u00fee us to giefe d\u00e6le\u00f0", "71": "ond to feorhnere \u00a0\u00a0\u00a0\u00a0 f\u00e6der \u00e6lmihtig,", "72": "ond se anga hyht \u00a0\u00a0\u00a0\u00a0 ealra gesceafta,", "73": "uppe ge ni\u00fere.\" \u00a0\u00a0\u00a0\u00a0 \u00fe\u00e6t is \u00e6\u00feele stenc.", "8": "wr\u00e6tlice gecynd \u00a0\u00a0\u00a0\u00a0 wildra secgan", "9": "firum fream\u00e6rne \u00a0\u00a0\u00a0\u00a0 feorlondum on"}, "source": "The Complete Corpus of Anglo-Saxon Poetry", "originalTitle": "The Panther"}